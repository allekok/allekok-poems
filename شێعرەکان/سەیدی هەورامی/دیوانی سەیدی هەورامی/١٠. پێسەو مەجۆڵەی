شاعیر: سەیدی هەورامی
کتێب: دیوانی سەیدی هەورامی
سەرناو: پێسەو مەجۆڵەی...
لەبارەی شێعر: نووسین: کەماڵ ڕەحمانی

پێسەو «مەجۆڵه»ی ملوونه كۆوه
ده «لەيلێ، لەيلێ» وەس بێوەفايی [١] 

تۆ هەر چەنی من «وادێ» مەدەينه
گێرو نه دەورم خەرقەی گەدايی [٢] 

سا بديه «ديدەم»، چی بێ تەما بوو؟!
«ئاشك» چكۆ بۆ پەی بێ تەمايی؟! [٣] 

ببۆنه قەقنەس، سۆچۆنه مێرۆ
نەكێشۆ كافر دەردی جيايی [٤] 

ببوو «پەپووله»، پڕوزيەوەنه
نەياوۆ سوودێو چی ڕۆشنايی [٥] 

جارێوه «لەيلێ»، تۆ بۆ ديۆنەم
با جه تۆ بۆنه، بۆی ئاشنايی [٦] 

تۆ تەبيبم به، من دەوا كەره
ئينا لاتەوه، پەی من دەوايی [٧] 

چوون پەی كەس نيا مەعلووم گوناهێ
پەی ديای «صُنع»ی خوبی خودايی [٨] 

١. پێسەو: وەكوو. مەجۆڵه: مەجنوون. ملوونه: ئەڕۆم. واته: وەكوو
مەجنوون ئەدەمه كێوان، وه هاوار ئەكەم‏و ئەڵێم: «لەيلێ، لەيلێ» با بەس بێ ئيتر بێ وەفايی.
٢. چەنی من: لەگەڵ من. وادێ: وەعده، بەڵێن. مەدەينه: ئەدەی. واته: تۆ
هەر لەگەڵ من بەڵێن ئەدەی وه بەجێی ناهێنی، وه منيش له داخی نەهاتنت خەرقەی هەژاری ئەدەم بەسەرماو هەر به تەمام‏و چاوەنواڕتم، چونكی عاشق هەرگيز تەمای يار نابڕێ.
٣. سا بديه: سا بنواڕه. ديدەم: چاوەكەم. ئاشك: عاشق. واته: سا چاوەكەم
بنواڕه بۆم، بۆچی به تەمای تۆ نەبم، عاشق چۆن ئەتوانێ وەيا لەكوێ ئەتوانێ تەمای ياری ببڕێت، تا ژيانی تيايه، به تەمای «بەيەك گەيشتنه».
٤. واته: ئەبێ به «قەقنەس»و ئەسووتێو ئەمرێ، هەركەس كه عاشق بێو
له ياری دوور كەوێتەوه، سا خوا بكات كافريش دەردی جيايی نەچەژێ.
٥. ببوو: ببم. پڕوزيەوەنه: هەڵپڕوزێم. نەياوۆ: نيەتی. واته: ببم به پەپوولەو
خۆم بسووتێنم چاكتره، چونكه تيشكی ڕووناكی مۆم بۆ «پەروانه» هيچ سوودێكی نيه، ياری منيش وەك ئەو مۆمه وايەو هيچ سودێكی له ڕووناكی‏يەكەی وەرناگرم.
٦. جارێوه: كەڕەتێ. لەيلێ: ئەی لەيل. ديۆنەم: بم‏دوێنه. واته: كەڕەتێ
ئەی لەيلی خۆشەويست وەره بم‏دوێنه، با هەر لەتۆ بێت بۆنی ئاشنايی‏و دۆستايەتی.
٧. تۆ تەبيبم به: تۆ پزيشكم به. من دەواكەره: من دەرمان بكه. ئينا لاتەوه:
وابەلاتەوه. پەی من: بۆ من. دەوايی: دەرمان. واته: تۆ پزيشكم بەو دەرمانم بكه، چونكی دەرمانی دەردم لای تۆيه.
٨. پەی كەس نيا: بۆ كەس نيه. پەی ديای: بۆ نواڕين. «صُنع»ی: دروست
كردن. خوبی: چاكی. خودايی: خوايی. واته: بۆ هيچكەس گوناه نيه تەماشای جوانی بكات، چونكی سەيری «صنعت»ی دروست كردنی «خوا» ئەكات، كه خوا چۆن توانيويه شتی واجوان دروست بكات؟؟!.
ئەخۆل:
پەچەت لادە ببینم ڕووت ئەمن خۆ سەیری تۆ ناکەم
لە ڕووی تۆ تێدەگەم یەزدان چلۆن نەخشی ئەنەخشێنێ

شاعيرێكی تريش به «فارسی» لەم بابەتەوه وتويه:
نظر بر منظر خوبان حلال است
تماشا كردن صُنع جلال است
واته: ئەی يار ئەگەر من سەيری جوانی تۆ بكەم گوناهم ناگات، چونكی سەيری قودرەتی خوا ئەكەم كه شتی واجوانی وەك تۆی دروست كردووه. مانای شيعره فارسی‏يەكەش ئەمەيه: سەير كردنی جوانان حەڵاڵه، چونكه تەماشای سنعەتی گەورەيی خوا ئەكەيت.