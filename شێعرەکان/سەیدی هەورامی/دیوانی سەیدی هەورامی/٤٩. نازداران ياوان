شاعیر: سەیدی هەورامی
کتێب: دیوانی سەیدی هەورامی
سەرناو: نازداران ياوان...
لەبارەی شێعر: نووسین: کەماڵ ڕەحمانی

نازداران ياوان [١] ، نازداران ياوان
نازاری بێ عەيب، نازداران ياوان [٢] 

«عليك السَّلام» وەبانی چاوان
سەر زەمين به نوور لەقای تۆ ئاوان [٣] 

بنازوو به سونع دارای بێ نياز
به قودرەت شەخسی چوون تۆ مەدۆ ساز [٤] 

به لەب ياقووتی، به گۆنا قەمەر
شۆخ‏و زەريفی نه عالەم يەكسەر [٥] 

«ياللّە» تا دەوران دونيا وەپا بۆ
خوا يارت بۆ، ئينه دۆعات بۆ [٦] 

قيبلەم سوپەردەی «وەيس»ی نازار بای
ئەمين جه گەزەند ديدەی بەدكار بای [٧] 

فيدای باڵات بام سەوڵی سەرئەفراز
بديه پەی جەستەيم، به نيم نيگای ناز [٨] 

«صەيدی» تا ئەو رۆ ڕۆش نه حەياتەن
هەر گۆيای مەدحی سەنای باڵاتەن [٩] 

بەو شەرت تۆ بەندەی ئيخلاسش وانی
شايستەی ئەنعام خەڵاتش زانی [١٠] 

١. «تێبينی»: ئەم هەڵبەستەی كاتێ داناوه كه يارەكەی هاتوەته لای‏و
سەلامی لێ كردووه.
٢. ياوان: گەيشت. (ياوان: گەييوه. بۆ مێوه). واته: وا نازار گەيشت، وا نازار
گەيشت، نازاری بێ عەيب وا هات‏و گەيشت.
٣. ئاوان: ئاوەدانه. واته: بەخێر هاتی بەسەر چاوان وەرامی سەلامی
ياری داوەتەوه، سەر ڕووی زەويش به هاتن‏و لەقای تۆ ئاوەدان بووەوه.
٤. بنازوو: بنازم. دارای بێ نياز: خوا. مەدۆ ساز: دروست ئەكات. واته:
بنازم به قودرەتی يەزدانی بێ نيازا كه جوانێكی وەك تۆی دروست كردووه.
٥. واته: لێوت وەك ياقووته، كوڵمت وەك مانگه، جوانی، شۆخی، لەناو
عالەما تاكی، وێنەت نيه له دونيادا.
٦. وه پا بۆ: تا مابێت. خوا يارت بۆ: خوا ئاگادارت بێ. ئينه: ئەمه. (پاش
ئەوه كه يارەكەی هەڵ ئەسێت‏و بڕوا بەم جۆره خوا حافيزی لێ ئەكات، ئەڵێ:) خوات لەگەڵ، خوا ئاگادارت بێو بت‏پارێزێ، ئەمه دۆعات بێ.
٧. واته: قيبلەم تۆم سپارد به وەيسی نازار كه ئاگادارت بێو تووشیناڕەحەتی نەبيت، وه له چاوی بەد بت‏پارێزێ.
٨. واته: فيدای باڵات بم ئەی باڵا بەرزی وەك سەوڵ، بنواڕه بۆ جەستەم،
به نيو نيگای نازەوه سەيرم كه.
٩. واته: «صەيدی» تا ئەو ڕۆژه له ژيانايه هەر خەريكی تاريف‏و مەدحی
باڵای تۆيه ئەی يار.
١٠. واته: بەو شەرته كه تۆ به بەندەيێكی دڵسۆزی بزانی، لەوانەی كه
بەلاتەوه باشن‏و لايقی خەڵاتن‏و خەڵاتيان ئەكەی، ئەويش به يەكێ لەوانه حيساب كەی.