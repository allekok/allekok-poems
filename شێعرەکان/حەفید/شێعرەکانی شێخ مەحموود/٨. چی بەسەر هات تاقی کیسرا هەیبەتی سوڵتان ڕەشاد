شاعیر: حەفید
کتێب: شێعرەکانی شێخ مەحموود
سەرناو: چی بەسەر هات تاقی کیسرا هەیبەتی سوڵتان ڕەشاد
لەبارەی شێعر: تاقی کیسرا

چی بەسەر هات تاقی کیسرا هەیبەتی سوڵتان ڕەشاد
حوکمی هاروونەڕەشید و تەخت و بەختی کەیقوباد

چەند هەزار ئینسانی ناسک جوملە بوونە خاک و خۆڵ
کوورەیی ئەرزە سەراسەر پڕ لە ئێسقانی عیباد

نەسرەت و ماڵی جیهانیش بێ بەقایە ئەی ڕەفیق
عاقیبەت دنیا نەمانە قەت نەکەی فیتنە و فەساد

فورسەتە عومری عەزیزت بێ سەعی زایع مەکە
تەرکی ئەربابی سەفا کە و ڕێی فەلاکەت مەگرە یاد