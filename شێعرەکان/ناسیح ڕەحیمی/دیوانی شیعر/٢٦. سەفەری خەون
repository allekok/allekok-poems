شاعیر: ناسیح ڕەحیمی
کتێب: دیوانی شیعر
سەرناو: سەفەری خەون
لەبارەی شێعر: نووسین: ناسیح ڕەحیمی

چەمەکانت سەمەری داری بەهەشتن، دڵەکەم 
دو چەمی من بە خەیاڵی تۆوە وەشتن، دڵەکەم

ئەمە کەی شارە نەشێواوە لە دووریت بە شەوێ
گەوەری باوەڕی من، گەشت و نەگەشتن، دڵەکەم

سەرەڕای ئەم هەموو بەفرە کە ئەنیشێتە سەرم ‌‌
دڵەکەم گەرم و جەوانی شەوی کەشتن، دڵەکەم

وەرە تا پێتی بڵێم کەی بە دەمی تۆوە بچم؟ 
دڵ و گیان بۆ قەدەمت فەرشێ لە دەشتن، دڵەکەم

ئەم هەموو شێعرە کە ئەیڵێم سەفەری خەون و خەیاڵە
ئەگینا فاســڵەمان یەکســەد و هەشـــــتن، دڵەکەم

لە دەوار و ڕەشەماڵی شەوەکەی شاری ئەوین 
من و تۆ، ماچ و ویسال داخێ لە مەشتن دڵەکەم

ئەجەلی ناسیح ئەگەر هات، مەڵێ چۆنوو کە نەما؟
فەلسەفەی بوونە نەبوون، کاتی تێگەشتن، دڵەکەم