شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: جیهان
لەبارەی شێعر: (١٩٧٩ مۆسکۆ) - نووسین: ناشناس - سەرچاوە: https://t.me/abdulla_pashew

جیهان قەحپەیەکی کەڕە.
جیهان قەحپەیەکی لاڵە.
هەر کەسێکی بە چۆڕێ نەوت
بەندەخوێنی نەکاتەوە،
فەرهادێکی ڕەنجبەتاڵە!
***
جیهان قەحپەیەکی کەڕە
جیهان قەحپەیەکی لاڵە.
ئەمڕۆ نییە، دەیان ساڵە،
ئەشکی چاوم
زەنگوڵ زەنگوڵ، دانە دانە،
خوێنی دڵم
دڵۆپ دڵۆپ، دانە دانە،
بۆ گەردنی شووشەنەوتێک
دەکاتە مۆریی گەردانە!