شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: بۆ چاوڕەشێکی باکۆیی
لەبارەی شێعر: (١٩٧٥/١٢/١٣ مۆسکۆ) - نووسین: ناشناس - سەرچاوە: https://t.me/abdulla_pashew

جار هەیە تاکە وشەیێ
دەتکێتە ناو چاوی شیعرێ،
تا سەرچۆپی 
بۆ وشەکانی تر بگرێ.
***
تۆ پەیڤێکی باڵندە بووی،
ڕەشەبای گێژی ئێوارە
شەوارەی کردی و ڕایپێچای
بەرەو شیعری سیسهەڵاتووم.
چاوی ڕەشت
مانای بەخشی بەو چاوانەی،
پێش تۆناسین،
وەکو وێستگە پیانا ڕەتبووم!