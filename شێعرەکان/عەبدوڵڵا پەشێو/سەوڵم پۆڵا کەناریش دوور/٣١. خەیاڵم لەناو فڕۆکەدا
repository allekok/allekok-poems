شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: خەیاڵم لەناو فڕۆکەدا
لەبارەی شێعر: ٢٠١٠/١٠/١٤ - ڕیگا - لەندەن - لاپەڕەی ٩١،٩٢ - نووسین: خالید قادری

هەزار بریا من دەمزانی،
ئەم ئاسمانە،
ئەگەر چەترە،
هەتا کەیە هەڵدرکانی؟
ئەگەر دەریای هەڵواسراوی سەرنخوونە،
کەیە ڕۆژی قیامەتی هەڵڕژانی؟!
***

ئەم ئاسمانە،
گەر جامخانەی ئەستێرانە،
زۆر دەترسم ڕۆژێک، لەپڕ،
ئەستێرەک،
کەلـلەشەق و یاخی و لاسار،
سنووری خۆی پێ تەنگ بێت و
بە یەک پلار
جامخانەی داڕمێنێ و
ئەستێرەکان تووڕ داتە خوار!