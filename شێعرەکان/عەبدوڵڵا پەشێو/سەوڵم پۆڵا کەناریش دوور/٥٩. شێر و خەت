شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: شێر و خەت
لەبارەی شێعر: کانوونی دووەمی٢٠١٢- هێلسنكی - لاپەڕەی ١٥٨,١٥٩ - نووسین: خالید قادری

قرۆشێکە دوو لای هەیە:
ئەملای نەفرەت، ئەولای نەفرەت.
هەر هەڵی دەن!
قەت ناگۆڕێ، ناگۆڕێ قەت.
جارێک خەت دێ جارێکیش شێر،
جارێک شێر دێ جارێکیش خەت.
قەت ناگۆڕێ، ناگۆڕێ قەت!
***
خەمم هێندەی قەڵای کەرکووک چوارشانەیە،
وەک ئوتێلی پئنجئەستێرە قاچاخچییان
  کەڵەگەتە. 
چ حەسرەتە! 
جگەرگۆشەم گەورە نابێ، 
گیرۆدەی داوی نەگبەتە، 
وەتی هەیە
هەر خەریکی شێر و خەتە!