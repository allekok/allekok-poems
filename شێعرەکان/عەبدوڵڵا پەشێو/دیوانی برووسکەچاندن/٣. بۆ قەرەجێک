شاعیر: عەبدوڵڵا پەشێو
کتێب: دیوانی برووسکەچاندن
سەرناو: بۆ قەرەجێک
لەبارەی شێعر: نووسین: ناشناس - سەرچاوە: https://t.me/abdulla_pashew

(١)
بەس تەماشای ناولەپم کە!
خۆ من نامەوێ پێم بڵێی،
دەبم بە باوکی چەند مناڵ،
زەنگین دەبم، یا هەروا لات...
تەنیا شتێکم پێ بڵێ:
هەتا ماوم وەک تۆ دەژیم،
یاخۆ دەبمە خاوەن وڵات؟!

(٢٥؍٢؍١٩٨٠ - مۆسکۆ)

(٢)
ئاسمانی تۆ بەرپێی خۆتە.
سەرت شۆڕکە،
ملت کەچ کە،
چاو مەگێڕە
بۆ ئاسمان و ئەستێرە و خوا
ئەوەی بستێک خاکی نەبێ،
خوا و ئەستێرە و ئاسمانی کوا؟! 

(١٨؍١؍١٩٨٢ - پۆتسدام)

(٣)
مەراق مەخۆ،
سەغڵەت [١] مەبە، من بۆ تۆمە.
بەری دەستم کەس تێی ناگا
نهێنییەکەی هەر لای خۆمە.
ناولەپ [٢] نییە!
نەخشەیەکی پڕ نەوال [٣] وچیا و چۆمە!

(١٩٩٢/٢/٢٩ - مۆسکۆ)

١. سەغڵەت: درماندە
٢. ناولەپ: توی کف دست
٣. نەوال: نەواڵ، نوهاڵ، دۆڵ، شیڤ، دەرەی ناو شاخوداخان