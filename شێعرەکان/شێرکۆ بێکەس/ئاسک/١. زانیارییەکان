شاعیر: شێرکۆ بێکەس
کتێب: ئاسک
سەرناو: زانیارییەکان

کەلەپوور بناغەی ئەم شانۆگەرییەی داوەتەوە و لە کڵاوڕۆژنەی بەیتە میللی فۆلکلۆرییەکانیەوە تیشکی وەرگرتووە لە کوورەی ئەواندا قاڵ کراوەتەوە. ئاوڕدانەوەیەکە لە سەردەمە تاریکەکانی ڕابردووی دوور.

ئەو کارەسات و بەسەرھاتانەی لە واقیعی تاڵی ڕۆژانەی ژیانی ئەوسای دڵداراندا لەنێوان خێر و شەڕدا لە چنگاوشبوونی یەکتر و زۆرانبازییەکی سەختدا بوون. ڕووداوەکان لە سنووری کات و وەختی ئەو سەردەمانەدا ماونەتەوە و بە لای ڕابردووی نزیک و ئێستەماندا نەھاتوون.

کەسەکانی ئەم شانۆگەرییە :
پیرۆت: شوانەی گوند
مام وسوو: ڕەزەوان
بایز: کوێخا
سوارە: ھاوڕێی پیرۆت
خاوەر: کچی کوێخا و دڵخوازی پیرۆت
ھەمین: ژنی کوێخا بایز
پیرباڵ: ئاشەوان
باپیر: بەتەمەنترین پیاوی گوند
مەمەند: کوڕەزای باپیرە، مناڵی یەکەم
زۆراب: کوڕەزای باپیرە، مناڵی دووەم
حەمە: قەتارچی

لەگەڵ :
 • کۆرسی سەرەکی
 • کۆرسی مناڵان
 • حیکایەتخوان
 • دەرھێنەر

ھەر وەھا :
 • کۆمەڵە خەڵکێ
 • ڕێبوارێ
 • چەند دەنگێ.