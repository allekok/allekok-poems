شاعیر: شێرکۆ بێکەس
کتێب: مێرگی زام مێرگی ھەتاو
سەرناو: سیحر

هاتە ژوورێ، لە پڕێکداگەمیەی چاوی هەر هەموومان
کەوتە ناو سیحری چاویەوە و
تیا نوقوم بووین.
- شیعری جوانیش سیحری قەڵەم
وەکوو ئا ئەو شۆخە وایە!.
ئەو وەختەی دێت هەر کوت و پڕ:
ئەتکا بە ماسیی گۆمی خۆی،
ئەتکا بە ئەڵقەی پەنجەی خۆی
ئەتکا بە باڵندەی بەژنی.
ئەتکا بە سێبەری وشەی
ئەتکا بە ژێی گۆرانیەکەی
ڕەنگە گۆمەکەیش لە (چین) بێ
ڕەنگە پەنجەکەیش لە (ئۆسلۆ) و
بەژنیش لە دوورگەی «کریت» و
وشەیش
خەڵکی ئەفریقا و گۆرانییەکەیش
باڵندەی باخی «لاتین» بێ!.