شاعیر: جگەرخوێن
کتێب: شەفەق - برێ وەلاتپەروەری
سەرناو: فۆرت و پۆرت

کوردم: کورمانج، لۆر، گۆر و کەلهۆرم
زازم، بەخت و مل و کیک و تۆرم

شۆرشگێرم ئەز ئازادیخوازم
پیکۆلێ دکم، هاویر بۆربۆرم

دەرکەتم چیان، نە رازان، نە خەو
ناڤێم ڤی سەدی وەها رابۆرم

ب چارۆخ و رەخت گێر بووم سەر قادێ
بەرژۆر دبەزم، تم بەر ل ژۆرم

بەندا سپیدێ مامە کو بێدەر
چاڤنەرێ شەوق و شەفەقا سۆرم

دژمنێ مالدار، کۆلەدار هەردەم
چ بکم، هەڤچاخێ مرۆڤێن کۆرم؟!

کوردم گەرناس و مێرخاس و دلپاک
سینۆرپارێزم، ل ئێش ب دۆرم...

چەند سینۆر دانین ل سەر دلێ من
خوەدی قادم ئەز، لێ بێ سینۆرم

باخ و رەز و پەز، قاد و خانی تەڤ
دژمن ستاندن، یانی ناتۆرم

لێ چما دژمن تم خورت و ئەز قەلس؟
بێ دەزگەه، خوەندن چ تۆن پسپۆرم؟!

جگەرخوین دکی هاوار و قێرین
پێنجی سالن ئەز قۆرەقۆرم.