شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی گیان تەمام
لەبارەی شێعر: بۆ مام موحەممەد

حاجی گیان تەمام ...
مەعلووم بی جە لام حەساد بی تەمام

ئینە چەند وتختەن نامانی وەلام
ئومێدم هەنەن دڵ بۆ شادوکام

وەختەن خەڵاس بین جەی دەرد و ئالام
جەی سەردی ساعەت ئێدمانەن مەرام

شەوق و زەوقمان بۆ وە لەزەت و تام
جەی ساڵ ماردا دڵ گێرو ئارام

زەمیر دڵشاد بۆ جەی دەغدەغەی خام
شەرابەلحەریر بنۆشین وە جام

کەشتیمان بەرشۆ جەی گێژی ظەلام
کۆتا خزمەتیم نوتفەی ناوەکام

مەر زات بێچوون بەیۆ وەهانام
وەرنە مەحاڵەن خەڵاس بۆم جەی دام

مەبۆ وێران بۆ مەککە و میسر و شام
ئاخرش هیچەن دونیای بەد فەڕجام

وەجا مەمانۆ نقوود و تەعام
پەی فیرقەی بەدان خۆشەن بێ ئیلهام

چەن ئەسپ تازی مەندەن بێ لەجام
هیچ دڵ تەنگ مەوە پەرێ قەرز و وام

فیدای ڕۆحت بام فەقێی نیک نام
جوابم بدەر باقی والسلام