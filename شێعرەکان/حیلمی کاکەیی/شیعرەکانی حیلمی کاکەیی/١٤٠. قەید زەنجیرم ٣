شاعیر: حیلمی کاکەیی
کتێب: شیعرەکانی حیلمی کاکەیی
سەرناو: قەید زەنجیرم ٣
لەبارەی شێعر: بۆ فەقێ حەمە حەیدەر

قەید زەنجیرم ...
برا نە قەلعە قەید زەنجیرم

وەدەست حرس و نەفس یەکجار ئەسیرم
چەمەڕای ڕەحمەت شای خەیبەر گیرم

دایم زیکر هەق هەر هان جە ویرم
گرفتار وەدەست نەفس بێ پیرم

گا گاهێ دڵشاد گاهێ زویرم
گا گاهێ عاقڵ گاهێ مزویرم

دەلیل حایرین بکەر دەست گیرم
وەرنە موستەهەق بیئسەلمەسیرم

یاهەق ڕەوشەن کەی خانەی زەمیرم
لاهوورن شەهرم بکەر تەعمیرم

عەینەلقەلب مەسدوود هەم بێ بەسیرم
ئاخرم چێش مۆ نییەن خەبیرم

یاڕەب بوەخشی گونا و تەقسیرم
دەخیل دەفتەردار تۆنی ئەمیرم

چونکی نەی جامە ئەولاد میرم
دۆعام موستەجاب ڕاست باری تیرم

دەخیلەن یا جەد هاوارەن پیرم
جەی سەردی ساعەت زیاد کەر نویرم

جە ڕۆژی ئەزەڵ چێش مۆ تەقدیرم
مەبۆ بوینی ئەر سەد فەقیرم

ئیفتادەی مەیدان جە مەنزڵ دویرم
یا دوازدە ئیمام بکەر تەحریرم

گا گاهێ جۆعان گاهێ هەم سیرم
لەم بێ وەفایە نماچۆ تێرم

ئەرێ مەشکە ڕەش لە کوێ بۆت بێرم
موستەهەق وەنان خوبز شەعیرم

ئەر سەد ئەختیارم ڕەوشەن زەمیرم
خەیاڵات کەردەن زەبەر و زیرم

چە لای مونکیران بەدەن تەسویرم
گرفتار وە دەست قەوم شەریرم

جە سەبت تۆمار کریان تەحریرم
ئەر نێک و ئەر بەد نییەن جەویرم

جە بەد ئەتواری نییەن قسویرم
دەخیلەن برا بکەر تەدبیرم

گا گاهێ ساڵح گاهێ مزویڕم
پەرێ گفتوگۆ سوخەن پەزیرم

موحتاج دیدار ج ...م غەفیرم
گا گاهێ مەفقوود گاهێ سەفیرم

گاه شانە مەعموور گاه چوون حەریرم
گاه جانشین یەر تەخت سەریرم

بێزار جە دیدار ئەهل گەرمە سێرم
شەڕم زیادەن هیچ نییەن خێرم