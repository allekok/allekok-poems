شاعیر: حیلمی کاکەیی
کتێب: شیعرەکانی حیلمی کاکەیی
سەرناو: شین بۆ نەمردوو
لەبارەی شێعر: بۆ مام موحەممەد دەروێش عەلی

حاجی سەردەنی ...
مەعلووم بی جە لام زۆر دڵ سەردەنی

دائیما خەریک جیفە و دەردەنی
جەو بۆنە مەڵڵا یاد نەکەردەنی

دەلیل ڕەهبەر تۆم هام فەردەنی
هەمیشە خەریک بەردەڵبەردەنی

واسە مەزانی ئەتۆ مەردەنی
دوور کەفتەی وڵات هەم ڕەنگ ڕەردەنی

ئەشهەد و بیلا سوارێ جەردەنی
بێ غەل و بێ غەش هەم بێ گەردەنی

ئەی زوڵم و غەدرە وە من کەردەنی
جە تەرەف من دڵ چون بەردەنی

جە گیر و گرفت سەودای قەردەنی
وڕای هەقیقەت سەر سپەردنی

دوور جە فەلاحی وەبێ چەردەنی
گرفتار دەست وێڵ هەردەنی

چەمەڕای ڕەحمەت شای پشت پەردەنی
ڕەئیس ئولکەی شەرقەلئەردەنی

جەی دونیای فانی گرەو بەردەنی
سەد حەیف کە مەڵڵا یاد نەکردەنی

ساف و موسەفا وەبێ گەردەنی
بێ ڕەحم و ئینساف وێنەی جەردەنی

ڕاگەی هەقیقەت تەی نەکەردەنی
جە بەد بەختی من مەعلووم مەردەنی

***

بابۆی دوور وڵات مام ئەحمەدم ڕۆ
عاقڵ دەوران وە هیممەتم ڕۆ

بابۆی خۆشەویست مام مەدحەتم ڕۆ
پدری عەزیز مام نیعمەتم ڕۆ

برای خۆشەویست سەی عەباسم ڕۆ
ئەفلاتوون ئیدراک ئوستای خاسم ڕۆ

دوور کەفتەی مەکان عەلی سەرام ڕۆ
نوور دوو چاوان باوە و برام ڕۆ

مەردەی قەورستان شێخ ڕحیمم ڕۆ
یار بێ وەفا دڵ سەلیمم ڕۆ

برای موحتەرەم مام زاهیرم ڕۆ
جە دوور دیدار دڵ ئاهیرم ڕۆ

حەسرەت بەردەی خاک ئاب و گڵم ڕۆ
فریاد و فیغان چون بولبولم ڕۆ

مەحرووم جە دیدار قەیامەتم ڕۆ
حاجی زەمیر پاک سەلامەتم ڕۆ

بێ یار بێ یاوەر وەبێ شەوقم ڕۆ
مەجلیس پەرگەندە وە بێ زەوقم ڕۆ

حاجی دمای تۆ دەردم گرانەن
فیرقەی یارستان وێڵ هەردانەن

حاجی سەی حەمە بن سەیید حەیدەر
مەعلووم جە ئێمە کەردەن سەرف نەزەر

مەشغووڵ وە جیفە هەم وە ڕادیۆنەن
ئەویش هەم مەردەن مەڵڵا زەبوونەن

ئەوەڵ سڵامم وە کوێخا دەروێش
مەڵڵا دۆعا گۆن دائیما پەرێش

دووهەم سڵام بۆ وە ماڵ، منداڵش
گەورە تا بچووک خاسەن خەیاڵش

دەستیان ماچ ئەکەم جەمیع سادات
وە گەورە و بچووک پسەر و بەنات

سێهەم سڵام بۆ وە جەمیع باوە
ئەسڵەن دیانەت لایان نەماوە

چوارەم سڵام بۆ وە جەمیع --
خاس چەنی خەراو خۆڕی و لەگامان

هەر کەس ئەحواڵم مەپەرسۆ جەی سەر
مەوی غوڵامش تا یوم المحشر

ئومێدم هەقەن شای خاوەندکاران
قەبووڵم کەرۆ وە سەگی یاران