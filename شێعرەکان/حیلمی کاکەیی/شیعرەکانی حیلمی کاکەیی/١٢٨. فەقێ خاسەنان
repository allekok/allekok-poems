شاعیر: حیلمی کاکەیی
کتێب: شیعرەکانی حیلمی کاکەیی
سەرناو: فەقێ خاسەنان
لەبارەی شێعر: بۆ مام موحەممەد

فەقێ خاسەنان ...
عاقیبەت دەوران پەرێ خاسەنان

نیکان گشت وەدەس بەد هەراسانەن
خاوەنمان خالیق کەس بێ کەسانەن

ئەسڵەن ژار نۆشی پەیمان ئاسانەن
ئیمداد ڕەسمان شای خوراسانەن

کاسە پڕ بییەن جەژن دۆستانەن
ئیشەڵڵا دەوران هەق پەرستانەن

مەغرووران خەجەڵ دەور ڕاستانەن
شادی شەوق و زەوق دەروون مەستانەن

دڵمان شەختە بەند چون زمستانەن
دەروون ساف وێنەی کەمەر هەستانەن

جیهان پڕ ئاشووب عەجیب داستانەن
لێشاو لەشکر چە کۆهستانەن

دائیم مەواچی خالیقی ئەکبەر
نەجاتمان بدەر چە ئی دەردەسەر

چەنی گشت فیرقەی یار دڵ تەیار
وەدەست نامەرد نەوین گرفتار

پەنامان بەردەن وە شاه نەجەف
سەلامش هەنەن پێت حاجی خەڵەف

ڕەحم و شەفەقەت، عەدل و عەداڵەت
دەروون جە ئەی جاه خودا دەخاڵەت

سەڵامش هەنەن لێت، برام کاک مەجید
وە قەول یاری بەستەنمان ئومێد

میم ئەمنە چەنی دایەش سەیید عومەر
سەڵامشان هەنەن وەجان و جگەر

خودا حەل مەکۆ پەیمان موشکیلە
سەڵامش هەنەن هەم حاجی گوڵە

موبارەک چەنی ئاغا سەیید قودرەت
دەستتان ماچ ئەکەن بێ موزد و میننەت

باقی یارستان ئەهل تۆپزاوە
سەڵامشان هەنەن گشت وەبان چاوە

ساڵامم هەنەن وە جەمیع یاران
خسووس سەی جەمشێر سادات گۆران