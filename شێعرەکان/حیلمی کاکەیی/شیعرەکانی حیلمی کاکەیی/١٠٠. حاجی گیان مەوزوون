شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی گیان مەوزوون
لەبارەی شێعر: بۆ فەقێ حەمە حەیدەر

حاجی گیان مەوزوون ...
وەشەو یاوا پێم نامەی خۆش مەوزوون

وانام سەرانسەر وە بێ چەند و چوون
ئاوێنەی دڵم پڕ بی جە ئاڵتوون

وە دەست حرس و نەفس بیەنان زەبوون
کەی نەجات مەوین جەی ڕای دونیای دوون

فەرهاد ڕەنجش دا جە کۆی بێستوون
ئاخرش وێش کەرد غەڵتان چەنی خوون

جە عەشق شیرین وێش کەرد سەر نەگوون
نەیاوا وەکام جە ئەی دونیای دوون

بەڵێ جە ئاخر پڕ جەلا و شکۆن
ڕەجاچی یارەن جە ڕوبع مەسکوون

لەیلێ بێ مەعشووق وەزات مەجنوون
هەر لەیل لەیلش بی مەواتش جە کۆن