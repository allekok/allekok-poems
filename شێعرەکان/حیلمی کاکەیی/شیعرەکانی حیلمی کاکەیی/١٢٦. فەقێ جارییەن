شاعیر: حیلمی کاکەیی
کتێب: شیعرەکانی حیلمی کاکەیی
سەرناو: فەقێ جارییەن

فەقێ جارییەن ...
ئەشک دمووعم جە نۆ جارییەن

نیشتەی ئەی جاگە جە بێ عارییەن
بێ یاران خاس دەردم کارییەن

هامسایانی خاس نا دیارییەن
بەیان شیعرم وەفا دارییەن

مەحەببەت ئەی جا بەد ڕەفتارییەن
شەوق و زەوقمان دڵ ئازارییەن

هەی داد هەی بێداد یە کەی یارییەن
بێ ڕەحم و ئینساف ستەمکارییەن

زوبان درازیم چە بێ عارییەن
عەوام سڵامەت دەرد پەی قارییەن

پەی تەعنە و پەنی مەڵڵا بارییەن
ئەمما چ فاییدە بێ هەوارییەن

مەقبووڵ مەجلیس وە ماڵدارییەن
نیشانەی نەگبەت ڕەگ هارییەن

ڕەفتار یاران یەکسەر خارییەن
دڵ پڕ چە کینە تەبع نارییەن

زیکر و فکرمان تەمع کارییەن
دایم چە وەزەن ئەخلاق مارییەن

قەلبمان سیاه چون دەوارییەن
دڵ سافی عیسا چە حەوارییەن

میللەتان تفاق هام جوارییەن
فیرقەی کاکەیی گشت خەوارییەن

بوزرگان تەمام چە غەددارییەن
سەنعەت مەڵڵا قەڵەم کارییەن