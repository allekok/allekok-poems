شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ناتەواوەنمێ
لەبارەی شێعر: بۆ مام موحەممەد

ناتەواوەنمێ ...
حاجی نەی جامە ناتەواوەنمێ

دائیما مەشغووڵ قیل و قاوەنمێ
دەروونمان سوزیا تەشنەی ئاوەنمێ

واجیبات ناقس گرد ڕووسیاوەنمێ
کەچ شەرت، کەچ ڕەفتار باوەڵباوەنمێ

پەی جیفەی دونیا توند و تاوەنمێ
غافڵ نە ئەرکان جە گۆش گاوەنمێ

بێ شەوق و بێ زەوق دەروون قاوەنمێ
ئاخرش موحتاج تۆپێ جاوەنمێ

جەی قەید زەنجیر دونیا پاوەنمێ
ئەساسەن قەدیم جە سەرچاوەنمێ

بەڵێ چەنی یەک زۆر خراوەنمێ
ئەر سەد جاگەی خۆش جە بەراوەنمێ

دایم چەنی یەک داوای داوەنمێ
ئەهل نامربووت وەبێ خاوەنمێ

تەبعید مەتڕوود قاپی فاوەنمێ
جەڕا گشت بەعید زۆر کەزاوەنمێ

ئاخر سەرئەنجام جە قوڕاوەنمێ
پەی نوقسانی یەک هەر جە ڕاوەنمێ

یەکجار توند و تێز چون تیزاوەنمێ
دارمان گشت بێ بەر تەمای ساوەنمێ

حاجی گیان ڕەفێق ڕاگەی گاوەنمێ