شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی گیان نامان ٢
لەبارەی شێعر: بۆ مام موحەممەد

حاجی گیان نامان ...
یە چەندێ وەختەن نامانت نامان

کەشتیم ها جە گێژ ئەی بەحر عومان
بێ شەوق و بێ زەوق ئیفتادەی مەیدان

دائیما مەشغووڵ کاری عەتتاری
جەو بۆنە وەیتەور لێمان بێزاری

توجاڕ دەفتەر هەم چایی و وەرەق
دەرهەق مەڵڵا دڵت بییەن ڕەق

تاجر مەرغوب وێنەی شێخ ڕەحیم
دۆست وەفادار ئەی یار قەدیم

مەشغوڵ هێلکە «یموڕتە» و خایی
فەڤێ کورد «مامک» بێزار چە چایی

ئەوەڵ سەلامم وە کوێخا دەروێش
پڵاو برنج خۆر بێ خەوف و ئەندێش

دوەمین سەلامم وە جەمیع ئاوایی
وە گەورە و بچووک وە کەیف و شایی

سێهەم سەلامم وەدێی قەڕامی
دەوران بڕانان وە شادی و کامی

ماباقی دێهات دڵ پڕ کەدەر بۆ
سەیید و باوە، لێش بێ زەرەر بۆ

نیعمەت و مەدحەت چەنی مام ئەحمەد
چاویان ماچ ئەکەم بێ حەد و عەدەد

وە سیدق و یەقین وە گیان و وە دڵ
دەست میم فەتحیە ماچ ئەکەم چون گوڵ

گەورە تا بچووک گشت ماڵ و منداڵ
دەستتان ماچ ئەکەن ئەپرسن ئەحواڵ

قەریەی تۆپزاوە تەمامی یەکسەر
سەڵامشان هەنەن کیبار و ئەسغەر

هەنی کافییەن ئەشعارم تەمام
الامر منکم باقی والسلام