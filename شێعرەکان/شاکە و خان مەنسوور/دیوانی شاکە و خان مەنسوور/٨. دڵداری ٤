شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: دڵداری ٤
لەبارەی شێعر: نووسین: کەماڵ ڕەحمانی

خان مه‌سۆر:
   
   شاکه‌ له‌سه‌ر دا شاکه‌ له‌ سەر دا
   چل تاج شاهی بواچ له‌ سه‌ر دا
   
   ئمڕوو راگه‌ت که‌فت له‌ ده‌ێشت و ده‌ردا
   کی گره‌ێ ئاگر له‌ جه‌سه‌ت وه‌ردا
   
   شاکه‌:
   
   ئمڕوو دو هوور دیم، ێمڕوو دو هوور دیم
   وه‌ دیده‌ت قه‌سه‌م ێمڕوو دو هوور دیم
   
   دو باز شه‌ش دانگ، دو قورس نوور دیم
   زوڵه‌یخا سفه‌ت شێرین ده‌ستوور دیم
   
   دو شمس، دوقه‌مه‌ر دو قورس نور دیم
   به‌رزی باڵاگه‌ێ له‌یلم له‌ دور دیم
   
   خامه‌و خێاته‌ێ زوڵفان شووڕ دیم
   ئه‌بروو چۊ که‌مان به‌هرام گوور دیم
   
   هێمان نه‌باران هه‌ردان له‌ لانا
   باڵشان شه‌ندن وه‌ ڕۊ جه‌هانا
   
   ئه‌ر خودا بێلێگان تا بونه‌ ته‌مام
   قه‌سری مه‌سازان چه‌نێ گوڵ ئه‌نام
   
   خاسه‌ چه‌ویڕان تۆ کردی وه‌ بوو
   نه‌وه‌تی هایمه‌ێ ره‌ وه‌ یاێ توو
   
   له‌ به‌رزی باڵا شه‌قێ بان سه‌ر
   زوڵف چۊ به‌ڕه‌زاێ ڕۊ تاش که‌مه‌ر
   
   له‌ وێنه‌ێ شرین شآی دیده‌ مه‌سان
   دیان وه‌ سه‌فاوه‌ سه‌ێر سه‌راو وه‌سان
   
   خان مه‌سۆر:
   
   شه‌وق پێشانی چۊ قورس قه‌مه‌ر
   ئێواره‌ێ لێڵه‌ په‌رده‌ کیشاو سه‌ر
   
   قاچ دۆ ئه‌برووش په‌ێ قه‌زاێ سه‌ره‌
   سفێد سه‌وڵه‌گه‌ێ شاکه‌ له‌ێ وه‌ره‌
   
   دنیا رووشن که‌ێ وێنه‌ێ شووڵه‌ێ خوه‌ر
   ئه‌تروو ئه‌نبه‌رێ مه‌چوو وه‌ ده‌ر
   
   شاکه‌ نگاکه‌، گران کراسێ
   جفتی باێده‌من ها چه‌پ و راسێ
   
   باێ مه‌ده‌ن ئه‌و ژێر لاله‌ و له‌باسێ
   وێنه‌ێ واێ شاماڵ گوڵ ها هه‌ناسی
   
   سه‌ونزه‌ێ گه‌نم گوون له‌ گێشت کردێگه‌ ره‌ێ
   وه‌ باڵ بژانگ تیره‌ نازی که‌ێ
   
   ته‌ماشا مه‌که‌ێ سای ته‌رتیف خوه‌ێ
   واوه‌یلی له‌ وه‌ر دڵ داره‌یڵێ خه‌ێ
   
   شرین له‌ سه‌ردا، شرین له‌سه‌ردا
   چۊباز سه‌رسه‌ر، ئامین له‌سه‌ردا
   
   سفێد کڵافان قه‌سد کرد وه‌ وه‌ردا
   په‌خشێ کرد له‌ بان قه‌وسێ که‌مه‌ردا
   
   شرین شه‌ماڵ ره‌و، شرین شه‌ماڵ ره‌و
   وه‌رژه‌ واێ شه‌ماڵ، شرین وه‌ ماڵ ره‌و
   
   شرین شار دڵ پر شه‌ێدا مه‌که‌ێ
   شرین نازاری ،وێش په‌ێدا مه‌که‌ێ
   
   شرین گل مه‌خوه‌ێ چۊ مانگ له‌ په‌رده‌
   شرین رووشن که‌ێ شه‌وان مه‌رده‌
   
   شرین چۊ میناێ سه‌ر مه‌سی مانه‌
   شرین هاوساێ بێ که‌سی مانه‌
   
   شرین له‌و وه‌ره‌ قوڵه‌ نه‌ماله‌ن
   شرین شه‌که‌ر رێژ هه‌ر پیاڵه‌ و جامه‌ن
   
   شرین هاو ده‌ن