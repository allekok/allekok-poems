شاعیر: مستەفا بەگی کوردی
کتێب: دیوانی کوردی
سەرناو: عەزیزم نووری چاوانم حەبیبم

عەزیزم! نووری چاوانم! حەبیبم!
سەبووری بەخشی جانانی شەکیبم!

وەرە ڕەحمێ بە حاڵم کە عەزیزم!
لە یار زویر و لە مەسکەن بێ نەسیبم

ڕەهندەی دەستی کەس نیم خۆت دەزانی
فیراری جەوری ئەغیار و ڕەقیبم

دوو شەش بۆ داوی نەگبەت هەر لە ڕێدا
لە بەختی شەش دەر و یاری عەقیبم

ئومێدی زیندەگیم ناوە بە لاوە
کە قاتڵ بوو بە جەڕڕاح و تەبیبم

عەجوولی و وەحشەتی ئەم وەختە خۆم بووم
کە دیدەت بوو بە ئوستاد و ئەدیبم

ئەمەی دەیڵێم ئەگەر ئیغراقە هیجری
هیلاکی دەستی «مەیتەن قرمزی» بم