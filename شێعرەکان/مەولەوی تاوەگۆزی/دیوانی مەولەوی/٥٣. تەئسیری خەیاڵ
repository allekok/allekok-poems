شاعیر: مەولەوی تاوەگۆزی
کتێب: دیوانی مەولەوی
سەرناو: تەئسیری خەیاڵ

تەئسیری خەیاڵ کردەی من سەردا
سستی شەرمندەن سەرشی وە وەردا

سەنگیی سەنگیبار تاوان زۆر کەردەن
پیری بەدنامەن قامەت خەم کەردەن

تەن کە] خەمیاوە، یانێ دەستوورەن
وادەی هورێزنای گیان ئەو حوزوورەن

تاوان ڕای نەفەس ڕجا گرتەن لێم
کردە یاگەی دەس تەما ناستەن پێم

پای هەوەس تەزان، ئارەزوو مۆڵەق
مەندەن وە ڕەحمەت بێپایانی حەق

دامنەکەی ئاییر دەروونم تۆنی
وەی دوو فەردەوە موغەننی کۆنی؟

یاڕەببی نەو شەو تاریکەی فانی
هەر تۆ وەکردەی بەدیم مزانی

ئای سوبحی مەحشەر سەر ئەفگەندە وێم
شەرمەندەی حوزوور خودا و بەندە وێم