شاعیر: شێخ سەلام عازەبانی
کتێب: چوارینەکانی خەییام
سەرناو: ئەوەی لە دنیا لەتێ نانی بوو
لەبارەی شێعر: نووسین: کەماڵ ڕەحمانی@chapkagolibevena

٤٠

ئەوەی لە دنیا لەتێ نانی بوو
کەلاوەکۆنێ ئاشیانی بوو
پیاوی کەس نەبێ، کەس پیاوی نەبێ
هەر ئەو ژیاوە، ئەو ژیانی بوو
«چوارینەکانی خەییام، وەرگێڕاوی: شێخ سەلام.»

گەر دەسگیرت بوو تۆ پارچەنانێ
کەلاوەکۆنێ، سووچی کۆڵانێ
نە کەس غوڵامت، نە غوڵامی کەس
لە بەهەشت ئەژیت تۆ خۆت وا دانێ
«چوارینەکانی خەییام، وەرگێڕاوی: ئەحمەد شاڵی.»

هەرکەس کە دەسی بە تیکە نانێ بڕەسێ
لاکۆخێ هەبێ، شەوانە تێیدا وەحەسێ
چەند خۆشە ژیانی وا، چ ئازادە بە دڵ
بۆ خۆی بێ، نە ئاغا بێ، نە بەردەستی کەسێ
«چوارینەکانی خەییام، وەرگێڕاوی: مامۆستا هەژار.»

در دَهر هر آن که نیم نانی دارد
از بهر نشست آشیانی دارد
نه خادم کس بود نه مخدوم کسی
گو شاد بزی! که خوش جهانی دارد
«خیام نیشابوری»