شاعیر: شێخ سەلام عازەبانی
کتێب: چوارینەکانی خەییام
سەرناو: ‌لە هۆشیاریما شادیم مەحاڵە
لەبارەی شێعر: نووسین: کەماڵ ڕەحمانی

١٣

لە هۆشیاریما شادیم مەحاڵە
وەک لە مەستیما عەقڵم بەتاڵە
حاڵێکە بەینی مەستی و هۆشیاری
بەندەی ئەو کەسەم ئەو حاڵەی حاڵە
«چوارینەکانی خەییام، وەرگێڕاوی: شێخ سەلام.»

هوشیار بم نەشئەم لێ پەنهانییە
کە مەست بم عەقڵم لە نوقسانییە
حاڵەتێک هەیە بەینی ئەم و ئەو
بە بەندەی ئەبم زیندەگانییە
«چوارینەکانی خەییام، وەرگێڕاوی: مامۆستا گۆران.»

هۆشم کە دەبێ، خەفەت دڵم دەردێنێ
سەرخۆش کە دەبم، هۆش لە سەرم نامێنێ
کاتێ کە نە زۆر مەست و نە زۆر وشیارم
گیانم بە فیدای ئەو دەمە؛ دنیا دێنێ
«چوارینەکانی خەییام، وەرگێڕاوی: مامۆستا هەژار.»

گەر سەرخۆش نابم پەست و دڵگیرم
کە سەرخۆش ئەبم بێ هەست و بیرم
حاڵێکە بەینی هۆشیاری و مەستی
بەندەی ئەو کاتەم گەر بێ دەستگیرم
«چوارینەکانی خەییام، وەرگێڕانی: ئەحمەد شاڵی»

تا هُشیارم، طرب ز من پنهان است
چون مست شوم در خردم نقصان است
حالی است میان مستی و هشیاری
من بندهٔ آن؛ که زندگانی آن است
«خیام.»