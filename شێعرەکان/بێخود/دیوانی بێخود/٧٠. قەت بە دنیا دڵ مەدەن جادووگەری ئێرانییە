شاعیر: بێخود
کتێب: دیوانی بێخود
سەرناو: قەت بە دنیا دڵ مەدەن جادووگەری ئێرانییە
لەبارەی شێعر: ئەم پارچە شیعرە بە بۆنەی کۆچی دوایی میرزا فەرجی حاجی شەریفەوە وتراوە کە لە ساڵی ١٣٧٣ی کۆچیدا مردووە

قەت بە دنیا دڵ مەدەن، جادووگەری ئێرانییە
سینەمایێکی پڕ ئاشووب و فریب و ئانییە

قەت بە خۆشی و ئاشنایی و دۆستی باوەڕ مەکەن
گەر تەماشا کەن ئەزانن دوژمنێکی جانییە

هەرکە ڕۆژی عومری هەرکەس هاتە ئاوابوون، ئەجەل
مۆڵەتی نادا قەسەم بەخوا بە قەد یەک سانییە

خاوەنی شان و شەرەف میرزا فەرەج ئالی شەریف
تاکوو دوێنێ بوو مەلیک، ئیمڕۆ مەلەک میوانییە

بەسیە ئەم نیو شیعرە بۆ تەئریخی کۆچی ئەو کە وا...
دەست و دامێن گیری عەبدولقادری گەیلانییە