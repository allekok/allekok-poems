شاعیر: جەفایی
کتێب: دیوانی جەفایی
سەرناو: هامسەران دەردێ

هامسەران دەردێ...
هامسەران سەردان نە دڵدا دەردێ

چ دەردێ؟ دەردێ عەجەب پڕ گەردێ
نەگرتەن دڵ هیچ هەناسە سەردێ

پەنجەی پای شادیم شکستەن بەردێ
چ بەرد؟ بەرد عەشق سای گەردەن زەردێ

موبتەلام وە تیر وە ناز پەروەردێ
چ تیرێ؟ غەمزەی جەمین چون وەردێ

جەیحوونی دەروون پەنەش مەوج وەردێ
هەزارانێ پەیش ئەرواح سپەردێ

چەند بەو نێشەوە هەرداوهەرد کەردێ
یەک چون من زامان وە تۆی خاک بەردێ