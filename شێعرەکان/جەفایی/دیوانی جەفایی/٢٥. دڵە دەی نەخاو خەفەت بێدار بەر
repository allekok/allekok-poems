شاعیر: جەفایی
کتێب: دیوانی جەفایی
سەرناو: دڵە دەی نەخاو خەفەت بێدار بەر

دڵە، دەی نەخاو خەفەت بێدار بەر
جەفایی سا باڵ چەمانت هۆر دەر

بدیە ها ئانا شۆخی جیلوە گەر
ئاما ژەرەژ تەور پا منیۆ ئەو بەر

ئیرادەش ئێدەن بکەرۆ گوزەر
ڕەقیبان جە حاڵ ئێمە بێ خەبەر

نەی وەخت فێنک وادەی سوب سەحەر
فرسەتەن جە وەسڵ دڵبەر نەسیب بەر

دوو دیدەت وە دین دیدەش ڕۆشن کەر
مەشام پڕ جە بۆی زوڵف بۆ عەنبەر

دەخیلەن دێرەن غەزاڵەی دڵبەر
پیاڵەی پڕ مەی وەسڵت پەنەم دەر

جە نۆشای شیرین شەراب خەم بەر
بەڵ خێزۆ جە دڵ سۆزی پڕ ئەسەر

تا بەو سۆزەوە ئازاد جە خەتەر
ویردی سوبحم بۆ فەردێ وەش سەمەر:

«های ستارەی بەخت من ئاوەرد سەر
نە تۆی بورجی مەیل لەیلی شیفادەر»