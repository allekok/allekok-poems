شاعیر: جەفایی
کتێب: دیوانی جەفایی
سەرناو: یانەی دڵ وە عەشق حەبیبان ئاوا

یانەی دڵ وە عەشق حەبیبان ئاوا
دیوان سوڵتان مەوەددەت ماوا

شنەفتم کەوکەب بەختت تولووع کەرد
زوڵمەت تەریق فیراقت لابەرد

نەی دەمدا وەش کەیف ڕای لوای ڕۆشەن
واسڵ بیت وە تۆی موزەییەن گوڵشەن

یانێ وە بۆی گوڵ مەحبووب دڵبەر
تۆی مەشامت کەرد تەمام موعەتتەر

داخۆ نە خدمەت ئاهووی خەتایی
نەبەردەنت نام شێخی جەفایی؟

نام نامم وە تاڵ تاڵی پەروەردەن
وە لەفزی شیرین ئەودا نەویردەن

یا وادەی نۆشا و بەخشای پیاڵە
هیچ کەردتان یاد من، تۆ و غەزاڵە؟

نە، نە ئاد جە بەخت بەدم بەعیدەن
دوور نە کامی دڵ ئەو بەر گوزیدەن