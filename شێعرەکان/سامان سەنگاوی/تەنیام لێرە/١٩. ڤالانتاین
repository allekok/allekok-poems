شاعیر: سامان سەنگاوی
کتێب: تەنیام لێرە
سەرناو: ڤالانتاین

گوڵی سوری من سوری لێوانتە 
ڤالانتایینم وەختی جێژوانتە 

کوا عەشق و ئەوین ، ڕاز و دڵداری 
بەتەنها ڕۆژێ پێی دەکرێ کاری 

‎هەر هێندەی دەڵێم کە ئەویندارم 
بە تیری عەشقت وا بریندارم 

نە کەس پەی دەبا بە ڕازی ناخم 
نەڕۆژێ ئەڕوا مەینەت و داخم 

بەڵام گیانەکەم هەر سات بت بینم 
ئاهێک دێتەوە بەر گیانی ژینم 

‎لەبەر  چاوان و فرمێسکەکانت 
نەمتوانی بێمە بەر دیدەکانت 

هەرچەندە دوور بم هەردەم لەلاتم 
وەک پۆشاک بەستەی قەد و باڵاتم 

پیرۆزبایی من ئەم شیعرە بوو بۆت
خۆشیشم ئەوێی زۆر زیاتر لە خۆت