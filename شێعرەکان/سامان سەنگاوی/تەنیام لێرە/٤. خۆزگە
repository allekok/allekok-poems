شاعیر: سامان سەنگاوی
کتێب: تەنیام لێرە
سەرناو: خۆزگە

چەند پێم خۆش بوو هەردەم لات بم 
بۆ ڕێگای ژیان چرات بم 

ئاواتم بوو دەستت بگرم 
بەرگەی خەمی دوریت بگرم 

وام ئەخواست هەر دەم شادت کەم 
کۆشکی شیعر بە ماڵت کەم 

ئاواتم بوو بۆ تۆ بژیم 
لەگەڵتا شاد بم قەت نەگرم 

شەو دوو دەستم لە ملتابێ 
هەستم ڕێک لای کەمەرتا بێ 

دەستم لە گیانت بخشێنم 
هەست و هۆشت بۆ خۆم بێنم 

بەڵام ئاخ . چی بکەم لە دووریت 
تکام وایە تۆش بم بوریت 

نەیهێشت بژین بۆ خۆم و خۆت 
دنیا بکەم بە بەهەشت بۆت