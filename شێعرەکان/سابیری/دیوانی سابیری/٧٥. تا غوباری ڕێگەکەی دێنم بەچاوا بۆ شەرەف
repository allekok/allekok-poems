شاعیر: سابیری
کتێب: دیوانی سابیری
سەرناو: تا غوباری ڕێگەکەی دێنم بەچاوا بۆ شەرەف

تا غوباری ڕێگەکەی دێنم بەچاوا بۆ شەرەف
چاوەکەم بێ مەیل و دڵ کەیلە لە ئازار و ئەسەف

شەو کە سوڵتانی خەیاڵی حەملە دێنێ سەبری دڵ
نایەڵێ مانەندی حوزن و دەنگی چەنگ و نای و دەف

چەرخی کۆنە پیری کردم تازە ئیکڕامم ئەکا
ساقی و مەی، موتریب و چەنگ و ڕوباب و نای و دەف

تا جەوان بووم پیرە دونیا کامەرانیی پێم نەدا
پیری کردم تازە بۆچی حەسرەت و ئاخ و ئەسەف؟

دولبەرا لەم خانەیی خەوف و ڕەجادا تا بە کەی؟
چاو و ئەبرۆ ئەم دەڵێ أين المَفَر ئەو لا تَخَف

لەو برۆ کەچ کردن و لێو گەستنە ڕۆحم چووە
باقلم کەوتە دڵی وەک بەردی ڕوخساری كلف

من کە لەو چاوانە دیتم ئایەتی أين المَفَر
نابیەم سەدجار بڵێ ئەبرۆت تعال و لاتخف

سابیری سەبری نەما وەک توشنەگانی کەربەلا
لازمە وا بێ سولالەی تاھیرەی شاھی نەجەف