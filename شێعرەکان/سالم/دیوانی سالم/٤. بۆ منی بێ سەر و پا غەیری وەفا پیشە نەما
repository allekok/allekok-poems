شاعیر: سالم
کتێب: دیوانی سالم
سەرناو: بۆ منی بێ سەر و پا غەیری وەفا پیشە نەما

بۆ منی بێ سەر و پا غەیری وەفا پیشە نەما
بۆ دڵی تۆ سەنەما! جوز ستەم، ئەندیشە نەما

ئاب و ڕەنگم نییە، از بس که تکا خوێنی سروشک
مەیی ئەحمەر کە ڕژا، خاسییەتی شیشە نەما

چ تەکانێکە، خودایا هەرەسی جەوری حەبیب؟
بۆ نیهالی ئەمەلم بەرگ و بەر و ڕیشە نەما

وام تراشیوە بە ناخون لە غەمت، سینەیی ڕێش
شوهرەتی کۆهکەن و وەسفی دەمی تیشە نەما

بەس بسووتێنە لە غەم سالمی مسکین بە جەفا
بۆ وجوودی سەر و پا، لەحم و دەم و پیشە نەما