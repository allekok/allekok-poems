شاعیر: بێسارانی
کتێب: دیوانی بێسارانی
سەرناو: نەداروو تانە

نەداروو تانە ...
نەداروو تاقەت، توانای تانە

بە وێنەی مەجنوون، وێڵی دێوانە
مەشوون وە چۆڵدا، مەسازوو یانە

بەرگی تەن، جە وەڵگ درەختانی چۆڵ
پەی وێم مەورازوون، مەگێروو نە کۆڵ

یەک سیا سەنگێ، مەنیۆ نە باڵین
تەک مدەو پێوە، پەرێ شەو ناڵین

پەی وێم مەگێڵوو سەروەش نە کاوان
مەر مەلان مەردەن، بێدشان ماوان

خاوم بە ڕاحەت، گەشتم بە دڵواز
نە نەزان ڕەفیق، نە ڕەقیب هەمڕاز