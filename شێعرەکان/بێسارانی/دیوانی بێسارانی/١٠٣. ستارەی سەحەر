شاعیر: بێسارانی
کتێب: دیوانی بێسارانی
سەرناو: ستارەی سەحەر

ستارەی سەحەر ...
ستارەی شەریف، وەقتی سوب سەحەر

وەشڵە پێت هەر یەند جە بورج مەی وەبەر
شۆڵەت ئاستانەی کەسێ مەدۆ سەر

هەر ڕۆ تەمامەن وەقتی سوبح دەم
ئەو زێد و ماوا مەوینی بە چەم

نەک بە جەستەی من، ستارە سیا
دوورکەفتەی زامەن، جە یاران جیا

یە خەیلێ وەختەن شەڵڵا نمانوو
زەدەی هیجرانم هیچ نمەزانوو

وەشڵە پێت شەریف ڕەوشەن ستارە
چوون من هیجرانت نیەن نە چارە