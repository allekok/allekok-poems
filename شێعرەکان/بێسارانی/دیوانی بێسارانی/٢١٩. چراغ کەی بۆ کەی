شاعیر: بێسارانی
کتێب: دیوانی بێسارانی
سەرناو: چراغ کەی بۆ کەی

چراغ کەی بۆ کەی...
جە دووری زامەت، دینت کەی بۆ کەی؟

جە کۆی پڕ زامەت، سارای پڕ جەوەی
جە گەردشی چەرخ، گەردوون کەردم تەی

چەن چوڵی ئەربەت، بەڕی بێ سامان
چەن گێجی گڵاو، دەریای بێ شامان

چەن خار موغەیلان بە پایانم وەرد
پەردەی تەن شکاف سەر نە دەروون بەرد

چەن ڕۆوان جەفا، شەوان بێداری
بێداری چەنی سەیلاتی زاری

ئێمە بەبێ تۆ سالێوەی سەرسام
خەیاڵ چەنی دەرد بێ خاوی بێ ڕام

یانێ ئەندامم نەڕێزا نە خاک
وەرنە دڵ چوون گوڵ سینە کەردەن چاک