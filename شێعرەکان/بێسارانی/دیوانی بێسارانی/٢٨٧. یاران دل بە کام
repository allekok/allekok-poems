شاعیر: بێسارانی
کتێب: دیوانی بێسارانی
سەرناو: یاران دل بە کام

یاران دل بە کام ...
کێ بۆ بیاوۆ، ئەمساڵ دڵ بە کام؟

کەفتەنم وەسەر هەوای موڵکی شام
تەکیەگای ڕەسوول علیه السلام

درێغ پەی باڵێ بشیام بە ئەو جا
بکەفتام نە زێد زامەنی بَطحا

مَکّهی موبارەک، بدیام وە چەم
تێدا بنیشتام، بێ پەروا و بێ خەم

مسجدالحرام تەواف بکەردام
حەسرەت نەمەندا ئەوسا بمەردام

یا موشکیڵ گوشای کوللی موشکیڵان
مراد حاسڵ کەر، پەی زەوقی دڵان