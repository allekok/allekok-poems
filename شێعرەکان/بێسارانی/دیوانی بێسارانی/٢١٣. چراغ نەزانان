شاعیر: بێسارانی
کتێب: دیوانی بێسارانی
سەرناو: چراغ نەزانان

چراغ نەزانان ...
چێش کەروون جە دەست ئەحواڵ نەزانان

بدیە بە چەند تەور جەفا مەنمانان
گوڵێ وە سەحرا پەی گوڵ مەکیانان

گۆڵێ پەروەردەی ڕیزوان ماوا بۆ
چە لایەق بە ئەو یانە ئاوا بۆ؟

یانەو ماواشان بە کەلارە بۆ
جەرگشان بە تێخ پارە پارە بۆ

ساکەی بێ کێ دی جەی وەرتەر ڕۆیێ
گوڵ ئاران بە کۆڵ گوڵ ئەشەد بۆیێ

یا شا هەر کەسێ گوڵ بە گوڵ ئارۆ
یا شا ئەو باڵاش سەنگ و گڵ وارۆ