شاعیر: حافزی مەهابادی
کتێب: دیاری مەهاباد
سەرناو: به که‌م قایل به تا زۆرت ده‌بێ
لەبارەی شێعر: نووسین و ئامادەکردن: کەماڵ ڕەحمانی - دیاری مەهاباد، چاپی سێیەم، ساڵی١٣٨٦، لاپەڕە ‌٩٤.

به که‌م قایل به تا زۆرت ده‌بێ
هه‌شت بێ له مشت بێ، نه‌ک نۆ بێ نه‌بێ

دیاره ئه‌وانه‌ی ته‌سه‌ل و تێرن
گوێز له هه‌مبانه‌ی خۆیان ده‌ژمێرن

کوا تازه پێکدێ وه‌سڵی ئه‌و یارە
ئاخری عومره و هه‌وڵی کاره!

هه‌ر سینفێ له‌گه‌ل سینفی خۆی کۆکە
دیاره هاواڵی گولان خدرۆکە

هه‌ر وه‌ک سیر و مار ڕێک‌ ناکه‌ون باش
که‌نگر و قوماش نابن به وێڵداش

وه‌ک شای بێ جوققه‌ی له‌ سه‌ر ته‌ختی خۆت
ئه‌گه‌ر هه‌ڵنه‌ده‌ی شه‌ق له‌ به‌ختی خۆت

ده‌ستت نه‌له‌رزێ، به‌ختی که پاره‌ت
دۆشاو که زور بوو پێی ده‌گرن تاره‌ت

خوری خۆی ده‌دا به نیوه‌رێسی
هی خه‌لکی دێنی به ته‌شی‌ڕێسی

چاو له‌ چاو شه‌رم ده‌کا و مست له‌ مست
ده‌گه‌ڕێته‌وه‌ به‌بێ هه‌ست و خوست