شاعیر: محەمەدسەدیق مەحموودی
کتێب: وەنەوشە
سەرناو: باشترین شاگرد

تەمەنی گەنجی و نەشەی لاویم
بە غەم و دەرد و ئاخەوە ڕابرد

خول و سووڕی زەمانە تێناگەم
لە منی دڵپەژاری بۆ واکرد؟:

خڕکە بەردی بەڵای پێدا دام
هەرچی بەر دەستی هات زلە یا ورد

ئەو سەعاتەی کە هاڕەهاڕی سوور
گڵی گڵگۆی لە سەر لەشم لابرد

چ دەڵێ ڕۆژگار کە لێی پرسن:
بۆ سەدیق وا ژیا و ئاوا مرد؟!!

گەرچی ژانی ژیان وناخۆشی
بوون لە دەورووبەرم لە هەرلا گرد

هێشتە شادم لە مەکتەبی ژینا
پوختە بووم ئەمنی باشترین شاگرد