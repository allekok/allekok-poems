شاعیر: عارف عورفی
کتێب: دیوانی عارف عورفی
سەرناو: حەیفە بێ تۆ ئارەزووی چەشمەی کەوسەر بکەم

حەیفە بێ تۆ ئارەزووی چەشمەی کەوسەر بکەم
گەر بکەم دڵ موستەجابی زەڕبەیی نەشتەر بکەم

دوێنێ ڕابووردوی، نیگاهت کرد بە گۆشەی چاوەکەت
کافرم گەر بەو نیگاهەت کافر ئەر باوەڕ نەکەم

کونجی خەڵوەت گرتن و سەحرانشینیم تا بە کەی؟
ساقیا جامێ بدە تا تەرکی هەر دوو سەر بکەم

پەنج و دوو ڕۆژێکە عومر و عاقیبەت هەر مردنە
بۆ چی حەسرەتکێش بمێنم خوێشم ئاخر شەڕ بکەم

عەشقبازی و تەرکی بۆ ئێمە، ئیتر زۆر موشکیلە
تاکوو ماوم شەرتە هەر مەیلی قەدی دولبەر بکەم

ئەی مەلا تەخمیسی کە ئەم نەزمە بۆ تۆیە خیتاب
تێکی بشکێنە سەراپا تاکوو پێت باوەڕ بکەم