شاعیر: ئاوات
کتێب: شاری دڵ
سەرناو: پاڕانەوە
لەبارەی شێعر: قاقڵاوا، ١٣٥٢ی هەتاوی - (لاپەڕە ٥٩ ی دیوانی چاپی ئەنیسی و ١١٢ ی دیوانی چاپی جەعفەر)

من سەگێکم، سەگێکی دەرگاتم
گەرچی بێ‌فکر و بێ موبالاتم

گەرچی برسی و فەقیر و بێ‌هێزم
وا بە هیوا و هومێدی تۆ هاتم

کەسەل و بێ‌وەڕ و لە پاس کەوتوو
نانی شوانم دەخوارد و هەر لاتم

پیر و بێ‌کەڵپه مام و لێ‌قەوماو
بۆیه ڕووزەردم و کز و ماتم

لوقمه‌نانێ له دەرکی تۆم بدەنێ
وەدەزانم ئەمیری شاماتم

ناهومێدم مەکه له ڕەحمەتی خۆت
بێنەجێ ئارەزووم و ئاواتم

وا 'ئیمامی' دەڵێ: بڕا له خەمان [١] 
شێعر و هۆنراوه و مەقالاتم

١ . چاپی ئەنیسی: دەڵێ برا لە خەمان...