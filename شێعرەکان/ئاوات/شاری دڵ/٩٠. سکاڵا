شاعیر: ئاوات
کتێب: شاری دڵ
سەرناو: سکاڵا
لەبارەی شێعر:  لاپەڕە ٩٦ ی چاپی جەعفەر و ٧٨ ی چاپی ئەنیسی.

ڕووڕەشی دەرگای خوداوەندم لەبەر نەفسی خەبیس
سەیری ئامالی گڵاوم کەن دەگەڵ ئاکاری پیس

نەفسەکەی ئەممارەکەم وەک ماره، چۆن بۆم دەسرەوێ؟
ڕەنگ ‌وڕووشم هەروەکوو دارێکه پیر و وشک و سیس

کاکه دونیا خۆی گڵاوه، هەرکەسێکیش وێی کەوێ،
تێکەڵه بێ‌شک دەگەڵ خاشاک و ئەشیایی نەجیس

من قەرارم وایه ئەوجار تەرکی خۆشیی ‌کەم به دڵ
خواردنم نانێکی ڕەق بێ، بەرگ و پۆشاکم تەلیس

عومری بەدبەختیش ئەوەند توولانییه نابڕێتەوە
هێند درێژ و نالەبار و خوار و خێچه وەک گوریس

دەک بەڵای لێ‌دا ژیانی وا به نەنگ و عارەوە
نەسرەوێ عومری ئەوەند تاڵ و ژیانی١ وا خەسیس

١ .  چاپی ئەنیسی: ژییانی