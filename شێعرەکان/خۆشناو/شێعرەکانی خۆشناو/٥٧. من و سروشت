شاعیر: خۆشناو
کتێب: شێعرەکانی خۆشناو
سەرناو: من و سروشت
لەبارەی شێعر: ڕۆژی ١٣بەدەر

من و سروشت ئەوڕۆ 
پێکەوەمان ڕابوارد

من شاعیرێکی ناشی
ئەو ژینگەیەکی خۆش

من عاشقێکی وێڵ
ئەو بووکێکی سەوزە پۆش

من ڕێگایەکی باریک
ئەو  ڕووبارێکی بە خڕۆش

ویستم شێعری پێ هەڵبڵێم
هەرچی کردم پێی نەوێرام

تا من دوو بەندم دادەنا
تا من، 
تا من نووکی قەڵەمم دادەدا
ئەو زیاتر،
ئەو زیاتر جوانی خۆی پێم نیشان دەدا