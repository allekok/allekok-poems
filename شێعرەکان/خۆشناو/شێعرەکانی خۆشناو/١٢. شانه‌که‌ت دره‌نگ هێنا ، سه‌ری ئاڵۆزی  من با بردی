شاعیر: خۆشناو
کتێب: شێعرەکانی خۆشناو
سەرناو: شانه‌که‌ت دره‌نگ هێنا ، سه‌ری ئاڵۆزی  من با بردی

شانه‌که‌ت دره‌نگ هێنا ، سه‌ری ئاڵۆزی  من با بردی 
خشت و  به‌ردو  چینــــی  ماڵه‌  ڕووخاوی  من با بردی 

من  داره‌ به‌ڕوێکی  پیـر بووم  له‌ قه‌دی  کێوێکی  به‌رز
دوو  لقم  بوو  ئه‌و لقـی سووتاوی  من با بردی

له‌و مه‌قامانه‌م به‌ ته‌نیــــــا خۆڵه‌مێـــــــــش ماوه‌ته‌وه‌
شێــــعره‌ مه‌شعه‌لـــدارو داگـریســـــاوی من با بردی

له‌گه‌ڵ ئه‌و نیــــوه‌م که‌ماوه‌ تۆ هـه‌ڵکه‌ به‌ ئاســـــا یی
دره‌نگ هاتی  نیوه‌ی ئه‌وینم ، ئه‌ی چاوی مـن با بردی

باڵـــم کوتان ، ته‌مه‌ن ڕۆیی تاکــوو بشـــکێنم قه‌وه‌ز
هیچ که‌ نه‌شــکا ، باڵ و په‌ڕی ژاکـــــاوی من  با بردی