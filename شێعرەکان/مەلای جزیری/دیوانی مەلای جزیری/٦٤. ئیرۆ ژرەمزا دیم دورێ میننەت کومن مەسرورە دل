شاعیر: مەلای جزیری
کتێب: دیوانی مەلای جزیری
سەرناو: ئیرۆ ژرەمزا دیم دورێ میننەت کومن مەسرورە دل
لەبارەی شێعر: مەنسورە دڵ

ئیرۆ ژرەمزا دیم دورێ میننەت کومن مەسرورە دل
دلبەر بفنجانا سورێ مەی دامەوو مەخمورە دل

رەمزەک نهین ئاڤیتە دل میهری ژباتن میهتە دل
شەهزادەیێ سوڕ ریهتە دل شەهکاسەیا فەرفورە دل

هۆستایی عیشقێ دل هەڤۆت سەرتا قەدەم هنگی دسۆت
رەمزا (اناالحق) هەر دگۆت باوەر بکن مەنسورە دل

دل لێ بدەت نورا مەیێ وەقتی سەواش و هەی هەیێ
فەهم ئەر بکت وەحیا نەیێ ژی دت خەبەر مەئمورە دل

نورا ژقودرەت لێ دونون ژێرا دنالن ئەرغنون
وەر ئایەتا عیشقێ بخون خۆش نوسخەیەک مەستورە دل

تەفسیری سیررا ئایەتێ عارف دڤێتن گۆه دەتێ
رازا رموزێن قودرەتێ گەر دین بکت مەعزورە دل

دل کەعبەیە مەولایەلێ ناری کەلیم ئیسایە لێ
بانگی (اناالله) دایە لێ هەم کەعبەو و هەم تورە دل

سەد حۆو سەد جوبارەتێ سەد گولشەن و گولزارە تێ
چەندان ژعیشقێ نارەتێ سافی نەزەر دی نورە دل (یان، عیشقی یارەتێ...)

سوحبەت کو کامیل بو بری جارەک بجایی عەنبەری
قەلبێ بئاڤێ مەجمەرێ خوەش عەنبەرو کافورە دل

شۆخ و شەپالا لەب ژقەند ئەو نازکا وی قەنج و رەند
وی دل ژدل دلداو خوەند ئیرۆ یەقین فەغفورە دل

ئەر دل ژتە مەسرور بتن من ژی (مەلێ) دەستور بتن
دی کت جیهان پڕنور بتن لێ دائیما رەنجورە دل