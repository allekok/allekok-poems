شاعیر: مەلای جزیری
کتێب: دیوانی مەلای جزیری
سەرناو: من دی ژغەفلەت جام دکەف شاهی نەجەف دل کر هەدەف
لەبارەی شێعر: لەعلێن شەفەق

من دی ژغەفلەت جام دکەف شاهی نەجەف دل کر هەدەف
رۆژ هات شەرەف ستێر بونە خەف هەر چارتەرەف نورا یەقەق

زولمەت نەما سوحبەت وەما نورا شەمالان چو سەما
لێ ئەو دەما زولف بون جەما هاتن سەمایێ یەک نەسەق

وەردان گولاڤ گرتن خوناڤ لێ من دناڤ سوهتن هەناڤ
من دی بچاڤ زولفێن بلاڤ لێ بونە داڤ بەندکر بناڤ

نورا بەسەر گفتو خەبەر قەندو شەکەر زولفان لسەر
خالێن دقەر بایێ سەحەر دابێتەدەر سوبحا بحەق

مە ژبەهریان پوڕ نالیان شەڤ تاریان جەنگ بومیان (یان، مە ژبوهری یان...)
وەر کوشتی یان ژوان بەنگی یان بوان تلی یان خوەش کەگیان

کر شەفقە میر ئانی مەبیر بەردان مەتیر کرمە ئەسیر
نەگها فەقیر زولفا حەریر ئاڤیهتە شیر داپێ مەحەق

ئی موشتەری دیمی زەری نەبر سەری نەی جان بەری
ئاڤیت سەری گاڤا بەری لازم هەری وی ئەڤ پەری

کەلبی دەری نیشان بەری تیر ئاوری موژگین پەری (یان، ئاوڕی)
بەحرو بەری عشق و سوڕی ئاڤیهتەری سەرما قەلەق

من دی دنەو بێ یار تەو (نەو) سوندی (سوندم) بئەو بێم بێ دەرەو
من بو دەقوسی بوی ئەو شیڤان مەلەو نایێ مە خەو

هێستر رەوان تێن وەک جوان تیردان ئەوان رەش ئەبروان
دل وەک گوان بەرکا شوان سەر لوئلوان بەرگێن وەرەق

بەژنا شەپال دیمی بخال ئیعراب و دال قەوسێ هیلال
نەقشێ جەلال جاما زەلال خەمرا حەلال سوحبەت بحال

ئەز تەلبەیا ئاوا حەیا تی بوم تیا کەژ بادەیا
جاما خویا بو عیشوەیا یار لەو پەیا پەی تێن سەبەق

جانی (مەلێ) ژقالو بەلێ بەندەم وەلێ دەر کاکولێ
بەلگێن گولێ رو هەیکەلێ ئەو میسکە لێ جارەک هەلێ

پەردەو ستور دابێ قسور بێتن زوهور دیمێ بنور
نورا غەفور خالێن دهور جاما تەهور لەعلێن شەفەق

یار هات و مەست، سوبحا ئەلەست من دەست بدەست دی جام ددەست
کاکول دبەست تایەک ڤەرەست ڤێڕا شکەست نیشانە قەست

ئەو لەب شەکەر وا هاتە دەر رابو ژبەر تایێن دبەر
خالێن دقەر زولف چونە سەر ئەسلان سەحەر لێ بون فەرەق