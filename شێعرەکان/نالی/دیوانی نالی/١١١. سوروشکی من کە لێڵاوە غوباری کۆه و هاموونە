شاعیر: نالی
کتێب: دیوانی نالی
سەرناو: سوروشکی من کە لێڵاوە غوباری کۆه و هاموونە

سوروشکی من کە لێڵاوە، غوباری کۆه و هاموونە
وەرە سەرچاوەکەم بنواڕە، وەک ئاوێنە، چەند ڕوونە!

مونەججیم کەرگەس و لاشەی لەلا شەیئێکە، نەیزانی
کە ئەم ئەفلاکە چەند لاکە، کە ئەم گەردوونە چەند دوونە

لە دەورانی تەبیعەتدا لەگەڵ «سەوری» فەلەک جووتە
لە ملیا چەمبەری دەوران و تەوقی چەرخی گەردوونە

لەسایەی شەخسێکی هیممەت بڵند، ئاسوودەیە شارێ
بەڵێ خیتتەی سولەیمانی سەوادی زیللی کودروونە

وەرە سەیری خیابان و بەیازی دەفتەری نالی
کە سەف سەف، مەسرەعی بەرجەستە، ڕیزی سەروی مەوزوونە