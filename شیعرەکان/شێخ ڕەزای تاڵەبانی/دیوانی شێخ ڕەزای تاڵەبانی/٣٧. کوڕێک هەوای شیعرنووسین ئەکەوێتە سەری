شاعیر: شێخ ڕەزای تاڵەبانی
کتێب: دیوانی شێخ ڕەزای تاڵەبانی
سەرناو: کوڕێک هەوای شیعرنووسین ئەکەوێتە سەری...

کوڕێک هەوای شیعرنووسین ئەکەوێتە سەری و چەند شیعرێک ئەنووسێ و ئەیبا بۆ شێخ ڕەزا کە تەماشای بکا و پەسەندی بکات. 
شێخ کە سەیری ئەکا سەرێکی بۆ با ئەدا و نایەوێت دڵی کوڕەکە بشکێنێت پێی ئەڵێ: [خراپ نییە]! 
کوڕەکەش ئەمەی پێ خۆش ئەبێت و ئەڵێ: [دەسا قوربان ئەبێ ئەوەش بزانیت کە ئەمە لەسەر ئاودەست دامناوە]. 
شێخی ئەڵێ: [بەڵێ ڕاست ئەکەی، هەر کە سەیرم کرد ئەو بۆنەی لێ ئەهات]...