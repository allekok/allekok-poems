شاعیر: عەبدوڵڵا پەشێو
کتێب: بەرەو زەردەپەڕ
سەرناو: نەخشە
لەبارەی شیعر: (١٩٩٢/٣/٢٠ - مۆسکۆ) - نووسین: ناشناس - سەرچاوە: https: //t. me/abdulla_pashew

مناڵەکان، 
کتێبەکانتان وەلانێن! 
کاغەزێک و هەندێک قەڵەم
لە بەردەمی خۆتان دانێن. 
وێنەی پەڵەهەورێک بکەن، 
ڕەنگاوڕەنگ بێ. 

با لە سەری هەسپێک بکا، 
مووگزنگ و چاوپەرەنگ بێ، 
پەڵەهەورەکەم نیشان دەن! 
لە چی دەچێ؟ 
سەری هەسپێ؟ 
تا شل دەبن تەماشای کەن، 
با لە مێشک و خوێن بچەسپێ. 

* نەخشەی ئیتالیا بە جزمەیەک(چەکمە) دەچوێنرێ، هی فینلاند بە کچێکی سەماکەری یەکدەست، ئێرانییەکانیش بە پشیلە، 
ئێمەی کوردیش نەخشەی وڵاتمان بە هەسپ دەشوبهێنین.