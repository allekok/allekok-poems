شاعیر: عەبدوڵڵا پەشێو
کتێب: بەرەو زەردەپەڕ
سەرناو: شەهید
لەبارەی شیعر: (١٩٩٢/٧/١٣ - مۆسکۆ) - نووسین: ناشناس - سەرچاوە: https: //t. me/abdulla_pashew

دوێنێ شەو خەوم زڕا، 
چوومە دەرێ بە کڕی
سەری برووسکاوێژم
بەرەو ئاسمان هەڵبڕی

ئەستێرەم دین، ڕووتوقووت، 
پۆل پۆل هەزاران هەزار، 
بە دەوری قووی کورکدا
پەرت بوون وەک دەنکەهەنار... 

هاتمەوە و پرسەم دانا
بۆ ئەوان ئەستێرانەی، 
باڵئەنگێوراو، گەردنلار، 
لە هەڕەتی ورشەدا
داکشان سەر بەرەو خوار!