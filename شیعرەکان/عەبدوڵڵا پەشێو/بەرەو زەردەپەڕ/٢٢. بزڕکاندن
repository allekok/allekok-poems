شاعیر: عەبدوڵڵا پەشێو
کتێب: بەرەو زەردەپەڕ
سەرناو: بزڕکاندن
لەبارەی شیعر: (١٩٩٢/٧/١٩ - ڕووسیا - گوندی شوکینە) - نووسین: ناشناس - سەرچاوە: https: //t. me/abdulla_pashew

کەوێڵێکی داوێنی چیا، 
ترپەترپی بەئاستەمی نمەی باران، 
ئاگردانێک، 
قرچوهۆڕی چیلکە و داران، 
تاقچکەیەکی پڕ کتێب، 
زارۆیەکی خەپەتۆڵەی ئاگرپارە، 

ئازیزێکی زەردئەسمەری
کەزی و بسک تا کەمەری
گوێ بە گوارە

ملە قوتەی تەنکەخەمێک، 
هاژەهاژی لەدوورەوەی
لێڕێک، چەمێک، 

کترییەک چای بە دووکەڵی
چڕ دەمکراو، 
کۆتکەدۆیەکی کوندەڵان، 
دووسێ نانی گەرمی تیری، 
یەک بەرچنەی پڕ هەنار و
ترێی بۆنخۆشی ڕەشمیری! 

بزڕکاندن: قسەپەڕاندن، وڕێنەکردن. 
کەوێڵ: کوختە، کۆخ، زنج، خانووچکەی یەکچاوە (بەتایبەت لەناو ڕەز و باخدا)
خەپەتۆڵە: مناڵ یا بێچووی گیانداری گۆشتن و خڕکەڵە. 
ملەقوتە: سەرەتاتکێکردن
لێڕ: دارستان، لێڕەوار، مێشە
ڕەشمیری: جۆرە ترێیەکی ڕەشی تام و بۆنخۆشە.