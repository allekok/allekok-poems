شاعیر: عەبدوڵڵا پەشێو
کتێب: دیوانی فرمێسک و زام
سەرناو: ئاواتێک
لەبارەی شیعر: نووسین: ناشناس - سەرچاوە: https: //t. me/abdulla_pashew

توخوا گیانەکەم، لەگەڵ بەیان زوو
بمگەینە کۆشکی بەرزی ئارەزوو

وەک پەیکەرێکی دەستکردی خوایی
بمخەرە ژینی پڕ دڵنیایی: 

وەرە بەر دەرگە بە چاوی پڕ خەو
هەر بە پۆشاکی فریشتەییی شەو

هەناسەیەکی بۆنخۆشی لێوان
بپڕژێنە سەر پەڕەی گوڵی ژیان

با بە یەک خەندەی پاکی بێ گرێ
مووچڕک دڵم وەکوو دیل بگرێ، 

تا کپ کا داخی شەوی درێژم
کە خورپەی دڵم بۆت هەڵدەڕێژم. 

(هەولێر - ١٩٦٥/٩/١)