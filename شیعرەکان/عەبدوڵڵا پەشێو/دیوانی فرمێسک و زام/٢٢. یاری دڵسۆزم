شاعیر: عەبدوڵڵا پەشێو
کتێب: دیوانی فرمێسک و زام
سەرناو: یاری دڵسۆزم
لەبارەی شیعر: نووسین: ناشناس - سەرچاوە: https://t.me/abdulla_pashew

گیانە، هەژاری، دۆستی دڵسۆزم
تەونی تەنینی بیری پڕ سۆزم

ئەی ئەو نازدارەی ساڵەهای ساڵە
تەنیا و دەست لەمل دەژین لەم ماڵە

زۆر تۆم خۆشدەوێ، قەت جێم مەهێڵە
ژینم بە پەنجەی ناسک بشێلە

چونکە کام هەڤاڵ، کام دڵداری تاک
کام دایک و باوک، کام برای شیرپاک

هێندە وەکوو تۆ دڵسۆزە بۆ من
دەم لەناو دەمە و دەست لەسەر گەردن!

(١٩٦٧ - هەولێر)