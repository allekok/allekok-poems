شاعیر: عەبدوڵڵا پەشێو
کتێب: شەونامەی شاعیرێکی تینوو
سەرناو: دڵنیام کە
لەبارەی شیعر: (١٩٧١ - کوردستان) - نووسین: ناشناس - سەرچاوە: https: //t. me/abdulla_pashew

گەر دەزانیت
تۆش، خۆری ئێوارە ئاسا
ئاوا دەبیت، 
گەر دەزانیت
باڵدارێکی بێ لانەیە
خۆشەویستیت: 

لە ئێستاوە
باڵی پەپوولەی نەوحەزم
ببەستەوە بە تاڵەموویەکی کەزیت، 
بیدە بەدەم لافاوەوە تاکوو زووە
من بێپەروام! 
زۆر حەزی وام
بەم دەستانەی خۆم ناشتووە...