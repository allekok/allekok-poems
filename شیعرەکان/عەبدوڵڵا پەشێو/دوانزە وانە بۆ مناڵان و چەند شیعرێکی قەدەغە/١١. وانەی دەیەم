شاعیر: عەبدوڵڵا پەشێو
کتێب: دوانزە وانە بۆ مناڵان و چەند شیعرێکی قەدەغە
سەرناو: وانەی دەیەم
لەبارەی شیعر: نووسین: ناشناس - سەرچاوە: https: //t. me/abdulla_pashew

مناڵەکان
لەسەر ناوچەوانی زەردی ڕۆژنامەکان
لەسەر بۆرییە نەوتەکان
لە دیواری ئاودەستخانەی مزگەوتەکان
دە ملیۆن جار

نووسیمان: 
(بژی چەوساوە)
نووسیمان: 
(بژی کرێکار)
بەڵام هەموو نووسینەکان، 
تەنیا جارێ، نەیانتوانی ببنە پاروو
تێر کەن زگی کرێکارێ!