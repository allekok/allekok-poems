شاعیر: عەبدوڵڵا پەشێو
کتێب: دوانزە وانە بۆ مناڵان و چەند شیعرێکی قەدەغە
سەرناو: وانەی چوارەم
لەبارەی شیعر: نووسین: ناشناس - سەرچاوە: https: //t. me/abdulla_pashew

مناڵەکان! 
لە وانەکانی دوێنێمدا
گوتم ئێمە، لەوەتی هەین
درۆ لەگەڵ خۆمان دەکەین
لە ژیانمانا
لە کردەوە و نووسینمانا، بێ فەلسەفەین! 

ئەمەم گوت و دنیا ڕما
هەوری تانە
بەرەو ئاسۆی بیرم جما! 
مناڵەکان! 
توخوا کەی بپرسن لێیان
بپرسن لەوانەی چاویان
تینی ناگاتە بەر پێیان

مەترسن، بپرسن، بڵێن: 
لە سەفەری دوڕگەی خوێنا
بۆ مناڵان چیتان هێنا
پێمان بڵێن، چیتان هێنا؟ !