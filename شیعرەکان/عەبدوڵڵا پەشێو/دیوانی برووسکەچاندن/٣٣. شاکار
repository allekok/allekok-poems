شاعیر: عەبدوڵڵا پەشێو
کتێب: دیوانی برووسکەچاندن
سەرناو: شاکار
لەبارەی شیعر: (حوزێرانی١٩٨٢ - لەندەن) - نووسین: ناشناس - سەرچاوە: https: //t. me/abdulla_pashew

هەڵبەستم زۆرن: 
هەندێکیان شارن، 
هەندێکیان گوندن، 
هەندێک تەلارن، 
هەندێک خانیلەی تەپیو و نەوی. 

بەڵام ئەوانەی بۆ تۆم نووسیون، 
دەبن بە شاکار، 
بە ڕووناکترین پایتەختی زەوی! 

فەرهەنگۆک: 
شاکار: کردەوەی گەورەی گرنگ
هەڵبەست: شیعر
گوند: دێ
تەلار: باڵەخانە، کۆشک
خانیلە: خانووی گڵینەی بچووک
تەپیو: داتەپیو، ڕووخاو
نەوی: نزمبوو
ڕووناک: ڕۆشن، شوێنێکە کە بە باشی چاو تێیدا ببینێ