شاعیر: عەبدوڵڵا پەشێو
کتێب: دیوانی برووسکەچاندن
سەرناو: موزێ
لەبارەی شیعر: (١٩٨٨/١١/١ - ته‌رابلوس) - نووسین: ناشناس - سەرچاوە: https: //t. me/abdulla_pashew

له کوردستانی دواڕۆژدا
گه‌ورەترین موزێی دنیا دروست دەکه‌م. 
بۆ هه‌ر چاخێک - هۆڵێکی زل. 

هۆڵی یه‌که‌م ناو لێ دەنێم
هۆڵی چاخی به‌ر له دیرۆک... 
هۆڵه‌کانی‌تر هه‌موویان
هۆڵی سونگی و که‌ڵبه و ڕنۆک! 

فەرهەنگۆک: 
موزێ: مۆزەخانە، ئەنتیکەخانە
چاخ: سه‌ردەم
هۆڵ: ساڵۆن
دیرۆک: مێژوو
سونگی: نێزە، قەمە
که‌ڵبه: چوار ددانی درێژی تیژی بەهێزە لە ددانی پێشەوەی هێندێ گیاندار
ڕنۆک: جینجڕۆک، چنگوڕک، چنگی دڕندە و باڵندە