شاعیر: عەبدوڵڵا پەشێو
کتێب: دیوانی برووسکەچاندن
سەرناو: دوا وانە
لەبارەی شیعر: (کانوونی دووەمی ١٩٨١ - پۆتسدام) - نووسین: ناشناس - سەرچاوە: https: //t. me/abdulla_pashew

مناڵەکان، 
بووکەشووشەی بەختیاریتان
لە تاقچەی ئەشکەوتێکی دووردەستایە_
نایگەنێ تا ملیۆنا سەر
نەبن بە ڕێبواری بیرێ. 

ئەشکەوتەوان: 
ئەژدیهایەکی چوارسەرە و بەرزەفت نابێ، 
تا ملیۆنان دەست نەبنە گەو بۆ زنجیرێ! 

فەرهەنگۆک: 
بووکەشووشە: جۆرە بووکێکی منداڵانەیە لە شووشە
بەختیاری: خاوەن بەخت بوون
تاقچکە: تاقی بچووک، دەلاقە، تاقە، ڕەفکەی ناو دیوار
ڕێبوار: کەسێکە بە ڕێگەدا بڕوا
بەرزەفتکردن: گرتن، کۆنترۆڵ کردن، خسنتە ژێر ڕکێف
گەو: ئەڵقە، بازنە