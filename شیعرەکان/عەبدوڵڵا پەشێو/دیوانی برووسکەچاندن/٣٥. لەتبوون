شاعیر: عەبدوڵڵا پەشێو
کتێب: دیوانی برووسکەچاندن
سەرناو: لەتبوون
لەبارەی شیعر: (١٩٨٢/١٢/٢٠ - بەرلین) - نووسین: ناشناس - سەرچاوە: https: //t. me/abdulla_pashew

لە چاوی تۆدا جەنگەی بەهارە. 
لە چاوی مندا چلەی زستانە. 
لە زاری تۆدا خۆشی لێوڕێژە. 
لە زاری مندا خەم تا چۆکانە. 

نیوەم لەتەک تۆ
وەکوو خۆڵەمێش سڕ و مردووە. 
نیوەکەی ترم
لای شۆخێکی دی گڕی گرتووە! 

فەرهەنگۆک: 
جەنگە: ناوەڕاست و گەرمەی شت
لێوڕێژ: لێوانلێو، لێواولێو، پڕاوپڕ، تەواو تژی، کەیل
چۆکان: دوو ئەژنۆ، ئەژنۆکان
خۆڵەمێش: خۆڵی شتی سووتاو