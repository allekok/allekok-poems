شاعیر: عەبدوڵڵا پەشێو
کتێب: دیوانی برووسکەچاندن
سەرناو: له باخێکدا
لەبارەی شیعر: (موسکۆ - ١٩٨٣/٣/٣) - نووسین: ناشناس - سەرچاوە: https: //t. me/abdulla_pashew

پیاوێک سه‌ری به شانی 
شۆڕه‌ژنێک کردووە
زارۆیه‌کی ئارامه و
له بێشکه‌دا نووستووە! 

خۆزگه‌م به خۆی! 
من وە‌ک ئه‌و نیم، بۆیه چاوم پێی هه‌ڵنایێ
من چه‌ن جارێ سه‌ر به شانی ژنێک ده‌که‌م، 
لەبه‌ر سرته‌ی ژنانی دی خه‌وم نایێ! 

فەرهەنگۆک: 
شۆڕه‌ژن: ژنی جوانخاس، ژنی شۆخ و شه‌نگی جوان
زارۆ: منداڵ، منداڵی بچووک 
سرته: چرپه چرپ، قسه‌ی هێواش