شاعیر: عەبدوڵڵا پەشێو
کتێب: دیوانی برووسکەچاندن
سەرناو: چلچرا و مۆم
لەبارەی شیعر: (١٩٨٤/٨/١٢ - مۆسکۆ) - نووسین: ناشناس - سەرچاوە: https: //t. me/abdulla_pashew

هەیە پێش نووسین، 
چلچرایەکی شاکاری دەوێ، 
بۆ دۆزینەوەی ڕێی دڵی سوڵتان. 

هەیە پێش نووسین، 
بنەمۆمێکی ساکاری دەوێ، 
بۆ خۆبینین و گڕ لە خۆ بەردان. 

بۆیە، پێش ئەوەی
قامک درێژ کەم بۆ قەڵەمی خۆم، 
تەماشا دەکەم، 
کامیان دەسووتێ: چلچرا یا مۆم! 

فەرهەنگۆک: 
چلچرا: ئاوێزە(ثریا)
شاکار: کردەوەی گەورەی گرنگ