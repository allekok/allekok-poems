شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: پاکانە
لەبارەی شیعر: (١٩٧٩/١/٢ - مۆسکۆ) - نووسین: ناشناس - سەرچاوە: https://t.me/abdulla_pashew

خۆر تا ئێوارە ئاسمان تەی دەکا،
کەچی ڕێی ئاسۆی قەت لێ تێکناچێ
ڕووبار هەزاران پەنا و پێچ دەکا،
کەچی هەر دەبێ بەرەو دەریا چێ

لە ڕێگەی نێوان 
لێکدابڕان و
پێکگەیشتنی من و تۆش، گیانە
گەلێک باوەش هەن
بەڵام، هەموویان 
ڕێی باوەشی تۆم پێ نیشان دەدەن