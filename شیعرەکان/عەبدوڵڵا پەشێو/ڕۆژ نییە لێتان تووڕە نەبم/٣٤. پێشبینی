شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: پێشبینی
لەبارەی شیعر: (١٩٧٥/١١/١ مۆسکۆ) - نووسین: ناشناس - سەرچاوە: https: //t. me/abdulla_pashew

من فاڵچی نیم. 
کتێب بۆ کەس ناگرمەوە. 
ناولەپی کەس ناخوێنمەوە
کەچی لێم ڕوونە و دەزانم: 

مادام تۆ منت خۆش دەوێ، 
دەبیت بە نەرمەبەستەیێک، 
قەرەجەکان... 
شەوانی زستان دەتبێژن. 
دەبیت بە دێڕەهەڵبەستێک، 
بەیانییان ڕۆژ دەتنووسێ، 
کە زەردەپەڕیش دەکەوێ
شیعرکوژەکان دەتنێژن.