شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: من دوو کەسم
لەبارەی شیعر: (٥-٤ / ١٢ / ١٩٩٧ - مۆسکۆ) - نووسین: ناشناس - سەرچاوە: https: //t. me/abdulla_pashew

من دوو کەسم
لە کاتێکدا، 
لە دانسێکی تریفەیی و نەرمۆکەدا، 
کەمەربەندی تۆیە دەستم، 
لە هەمان کات، 
لەگەڵ زارۆیانی چیادا، 
لەناو گڕا شاییی مردن دادەبەستم. 

من دوو کەسم-
کە تەماشای لێوم دەکەی، 
بزەی ئومێدی تێ زاوە. 
کە تەماشای چاوم دەکەی، 
فرمێسکی تیا قەتیس ماوە. 
من دوو کەسم!