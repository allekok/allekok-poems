شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: شەو نییە خەو بە چیاوە نەبینم
لەبارەی شیعر: (١٩٧٧/٣/٣- مۆسکۆ) - نووسین: ناشناس - سەرچاوە: https: //t. me/abdulla_pashew

بەندییەک تاسەر حوکم درابێ، 
سندم لە پێی بێ و کەلەپچە لە دەست، 
لە زیندانێکی تەنگ ئاخنرابێ، 
چەند سوار چاکانە
خەو بە ئەسپی شێ و باوە‌ دەبینێ، 
چەند مناڵانە
خەو بە ئەستێرە و گیاوە دەبینێ، 

منیش شەو نییە، 
وەک ئەو بەندییە، 
خەو بە هێزێکی واوە نەبینم
من بۆ چیا ببا... یا چیام بۆ بێنێ