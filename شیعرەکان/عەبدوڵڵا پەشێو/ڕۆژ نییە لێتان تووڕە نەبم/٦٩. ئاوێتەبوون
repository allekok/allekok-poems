شاعیر: عەبدوڵڵا پەشێو
کتێب: ڕۆژ نییە لێتان تووڕە نەبم
سەرناو: ئاوێتەبوون
لەبارەی شیعر: (١٩٧٩/٤/٢ - مۆسکۆ) - نووسین: ناشناس - سەرچاوە: https: //t. me/abdulla_pashew

نازانم چۆن ئاوێتەت بم؟ ! 
ئەگەر بەهەشتی، پێم بڵێ، 
تا کڕنووش بەم بۆ گشت خواکان. 
ئەگەر دۆزەخی، پێم بڵێ، 
تا زەمین پڕکەم لە تاوان
* * *
نازانم چۆن ئاوێتەت بم؟ ! 
گەر خاکێکی داگیرکراوی، پێم بڵێ، 
تا پێستم بکەم بە ئاڵات. 
گەر وەک منیش قەرەجێکی، 
سنوورێکم بۆ بکێشە، 
بۆ خۆت من بکە بە وڵات.