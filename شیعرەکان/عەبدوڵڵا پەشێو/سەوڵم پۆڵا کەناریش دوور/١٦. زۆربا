شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: زۆربا
لەبارەی شیعر: ٢٠٠٦/٧/١٥-هێلسنكی - لاپەڕەی ٤٧،٤٨ - نووسین: ناشناس - سەرچاوە: https://t.me/abdulla_pashew

خۆ دەزانم ژن ئاگرە.
ژن ئاگرە... خۆ دەزانم... 
کەچی لەدوای هەر سووتانێک... دیسان گیانم
بۆ ناو ئاگر پەل دەکوتێ،
لە بیر دەکا بەرباترین پووشەڵانم!
***
خۆ دەزانم ژن دەریایە
ژن دەریایە... خۆ دەزانم ...
کەچێ سەیرە!
هەزار جاریش
شەپۆل ڕامدا و هەڵم لووشێ.. هێشتا گیانم
بۆ ناو دەریا فڕکە دەکا،
لە بیر دەکا گەمیم و بێ بایەوانم!