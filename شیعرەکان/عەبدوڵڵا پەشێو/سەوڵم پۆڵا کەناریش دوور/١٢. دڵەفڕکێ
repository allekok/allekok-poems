شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: دڵەفڕکێ
لەبارەی شیعر: ٢٠٠٤/١٢/٤ - هێلسنكی - لاپەڕەی ٤٠،٤١ - نووسین: ناشناس - سەرچاوە: https: //t. me/abdulla_pashew

کە چاوەڕیی هاتنی تۆم
کات سڕ دەبێ و سروشت دەنوێ-
نە گەڵایەک دەشنێتەوە، 
نە سرتەیەک دەگاتە گوێ. 
***

لەگەڵ هەستی یەکەم هەنگاو
لە مەڵبەندی نێرگزەوە
شنەبایەک دەئەنگوێ، 
دەوراندەورم ڕەنگپۆش دەکا
گرشەی مێرگ و چیمەنی نوێ. 
***

ئەوا تەمەن بەسەر دەچێ... 
کەچی هێشتا مەراقێکم لە دڵدایە: 
دڵەفڕکێ کەی خۆشترە؟ 
کە چاوەڕیی ترپەی پێتم، 
یا کە دەستت لە دستمایە؟ !