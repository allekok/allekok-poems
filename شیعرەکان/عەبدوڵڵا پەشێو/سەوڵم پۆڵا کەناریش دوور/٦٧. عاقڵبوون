شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: عاقڵبوون
لەبارەی شیعر: هێلسنكی ٢٠١٢/١٢/١٨ - لاپەڕەی ١٧٣,١٧٤ - نووسین: خالید قادری

وا ژین بەسەرچوو، هەر عاقڵ نەبووم، 
بۆ وات ئەفراندم خودای فریادڕەس؟ 
بۆ کەسێک سەری کای تێدا نەبێ، 
سنوور و دەوڵەت، نەخشە و ئاڵا چەس! 
کەسێک عاقڵ بێ هونەر دەنوێنێ، 
لە شاخان لەسەر خوێن کڕ دەکەوێ، 
لە بەغدا کورسی و پارە هەڵدێنێ! 
عەگال لەسەر و زمان دەبەستێ، 
بە قوون دەپەیڤێ و بە دەمیش دەتڕێ، 
لێمان دەبێتە تەها جزراوی! [١] 

* سەرکردەیەکی پارتخێڵێک گوتی' مرۆی عاقڵ' باسی دەوڵەتی کوردی ناکا! ئەمە مافی خۆیەتی، بەڵام دەبوایە ٦٠ساڵ پێش ئێستا ئەمەم پێ بڵێ! 
١. تەها جزراوی: زۆڵەکوردێک بوو لە سەرکردایەتیی حیزبی بەعسدا.