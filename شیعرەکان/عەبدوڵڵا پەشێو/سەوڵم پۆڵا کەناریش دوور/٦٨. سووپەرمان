شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: سووپەرمان
لەبارەی شیعر: كانوونی دووەمی ٢٠١٣ - هێلسنكی - لاپەڕەی ١٧٥,١٧٦ - نووسین: خالید قادری

من سووپەرمانێک دەناسم:
وەك لەقـلەق لانەپەروەرە.
چەشنی گورگ 
عاشقـێكی هەتاسەرە. [١] 
هەنگ ئاسایی 
لەخۆبـووردە و نەخـشكارە.
نەفسی بەرزە وەک پـشیـلە،
سەگ ئاسایی ئـەمـەكـدارە.
وەكوو مانـگا بـەخـشنـدەیە،
هێندەی چوارپێ خۆڕاگـر و بەدەمارە.
من سووپەرمانێک دەناسم،
پـێغەمبەر نا،
بەڵام پەرجۆی كردگارە!

١. دێڵە و گۆڵەی گورگ تاسەر دڵسۆزی یەكترن و دوای نەمانی یەكێكیان ئەوی دی، تا مابێ، بێ 'هاوسەر' ژیان بەسەر دەبا!