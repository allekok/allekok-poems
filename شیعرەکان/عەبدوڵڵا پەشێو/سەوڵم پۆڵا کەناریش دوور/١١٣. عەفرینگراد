شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: عەفرینگراد
لەبارەی شیعر: ٢٠١٨/٢/١٠ - ڕیگا - لاپەڕەی ٢٧٦,٢٧٧ - نووسین: خالید قادری

هاڕەی ئێف شازدەم دەگاتە بەر گوێ، 
لرفەی ئاگری زارکی دۆزەخ و
بۆنی دووکەڵ دێ. 
هەشتا ملیۆن چاو ڕووەو ڕۆژاوان، 
چاوەڕێی خۆرن، لەوێوە هەڵدێ. 
هیوای جارانم
بە مەزادخانەی مافی مرۆڤ بوو، 
دەناورامەوە بێتە هیمدادم. 
دەمگوت: 'چیای من بوو پەنای نووحی دا، 
من قەد و چڵی داربەڕووی مادم... '
بەڵام، لەمەوالا، 
ئەگەر بپرسن لە ڕەچەڵەک و بنج و بنیادم
سەر بڵند دەکەم، 
دەڵێم: 'هاوخوێنی پڵنگەکانی عەفرینگرادم'.