شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: بێدارکردنەوە
لەبارەی شیعر: ١٩٩٣/١٠/٢١ - مۆسکۆ - لاپەڕەی ٢٠،٢١ - نووسین: ناشناس - سەرچاوە: https://t.me/abdulla_pashew

خۆر بڵندە و
شیرینەکەم هێشتا لە گەرمەی خەودایە.
چۆن بێداری بکەمەوە و
کانیاوی ڕووی نەشڵەقێنم،
چۆن، خودایە؟ 
خۆم دەزانم
 چۆن کولیلکی [١] مێرگ و باخان وە ئاگا دێن...
خۆزگە منیش
پەپوولە... یا... هەنگ بوومایە! 

١. کولیلک: کولووک، کوڕێک، شکۆفە یا گوڵی گژوگیا و دار.