شاعیر: عەبدوڵڵا پەشێو
کتێب: سەوڵم پۆڵا کەناریش دوور
سەرناو: قوون و کورسی
لەبارەی شیعر: ٢٠١١/٤/٥ - هێلسنكی - لاپەڕەی ١١٣,١١٤ - نووسین: خالید قادری

کاتێ لە ماڵ بێزار دەبم
ناوماڵ و دیکۆڕ دەگۆڕم:
لە کۆمەد دۆڵابەوە
تا دەگاتە فەرشی بەرپێ.
کە لە خۆشم بێزار دەبم
دیسان هەندێک شت دەگۆڕم:
قەڵەم، قۆپچە، کراس، دەرپێ...
لێ نازانم،
چ لە شاشەی تیڤی بکەم؟
دەیان ساڵە، هەمان قوون و هەمان کورسی،
هەمان دەنگ و
هەمان چەنگ و
هەمان چەهرە و
هەمان چەنە و چاوی برسی...
شاشەیەکە، حوکمە دەبێ هەتا مردن لێی بنۆڕم.
دۆش داماوم،
قوون و کورسیی سەر شاشەکان چۆن بگۆڕم؟!