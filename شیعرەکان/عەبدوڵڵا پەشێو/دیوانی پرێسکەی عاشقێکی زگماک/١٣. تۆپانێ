شاعیر: عەبدوڵڵا پەشێو
کتێب: دیوانی پرێسکەی عاشقێکی زگماک
سەرناو: تۆپانێ
لەبارەی شیعر: (٢٠٠٤/٣/١٩ - هێلسنکی) - نووسین: ناشناس - سەرچاوە: https: //t. me/abdulla_pashew

کوردستانم بە گۆڕەپان دێتە بەرچاو
سەربەخۆییش بە تۆپێکی باش فوودرا. 
لەوەتی هەین
ڕاکەڕاکە قەدەرمانە، 
چارەنووسه قەت نەسرەوین. 
تۆپ باڵ بگرێ و
ئێمەش بەلەز وەدووی کەوین! 

هەر جارێکیش تۆپەکەمان دێتە بەرپێ، 
لێی دەبینە دوژمنێکی شێت و دڵڕەق، 
هەتا هێزمان لەبەردایە
دەیدەینە بەر پێلەقە و شەق! 

فەرهەنگۆک: 
گۆڕەپان: مەیدانێکی گەورە لە زەوی
بەلەز: بەپەلە، ئازا