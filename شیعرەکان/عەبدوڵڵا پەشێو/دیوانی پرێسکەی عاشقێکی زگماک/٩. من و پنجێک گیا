شاعیر: عەبدوڵڵا پەشێو
کتێب: دیوانی پرێسکەی عاشقێکی زگماک
سەرناو: من و پنجێک گیا
لەبارەی شیعر: (٢٠٠٣/٨/٣١ - هێلسنکی) - نووسین: ناشناس - سەرچاوە: https: //t. me/abdulla_pashew

هه‌موو جارێ، 
که به‌هار دێ، 
به‌ دیار پنجێک گیای سه‌وزەوە
بە ئه‌سپایی هه‌ڵدەتروشکێم. 
سه‌رنج دەدەم
گه‌ڵاکانی پاراوترن له ساڵی‌ پار. 

دەحه‌پە‌سێم! 
چما منیش پنجێک گیا نیم؟ 
ئه‌دی بۆچی
ساڵه و ساڵ، 
به‌هارە و به‌هار، 
سه‌وزاییه‌که‌م دادەمرکێ‌ و
زێتر دەکشێم به‌رەو که‌نار؟ 

فەرهەنگۆک: 
هەڵتروشکان: چیچکە کردن و خۆ کزۆڵە کردن
پاراو: شتی تەڕ و تێراو