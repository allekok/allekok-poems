شاعیر: عەبدوڵڵا پەشێو
کتێب: دیوانی پرێسکەی عاشقێکی زگماک
سەرناو: یادی شه‌وێکی زستانی ١٩٧٣-١٩٧٤
لەبارەی شیعر: (٢٠٠٣/١١/٢٦ - هێلسنکی) - نووسین: ناشناس - سەرچاوە: https: //t. me/abdulla_pashew

بیستووته به‌فر 
ئاگر به‌رداته شه‌وێکی خامۆش، 
کراسی له گوڵ بۆ شه‌و بدوورێ، 
بۆن و به‌رامه‌ی خوێن بێنێته جۆش؟ ! 

بەسه‌رهاتێکی ئاوام له یادە: 
شه‌وێکی ساردی چله‌ی زستان بوو، 
له که‌نارێکدا، 
که ڕایه‌خ [١] زەوی و بنمیچ ئاسمان بوو ـ
به داگیرسانی 
دەماری جووتێک جه‌سته‌ی تێکئاڵاو
به‌فری نیوەشه‌و
ببوو به مێرگ و مه‌فته‌نی [٢] هه‌تاو! 

١. ڕایه‌خ: زیرئه‌نداز، ئه‌و شته‌ی ڕایدەخه‌ن لەسه‌ری دادەنیشن
٢. مه‌فته‌ن: زێد، نیشتمان