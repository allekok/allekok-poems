شاعیر: عەبدوڵڵا پەشێو
کتێب: دیوانی پرێسکەی عاشقێکی زگماک
سەرناو: بەندیخانە
لەبارەی شیعر: (٢٠٠٢/٣/٣٠ - هێلسنکی) - نووسین: ناشناس - سەرچاوە: https: //t. me/abdulla_pashew

باڵدارێک بووم، 
بەسەر دەریای فێدارەوە
سەوڵی باڵم لێ دەدان و
سەرانسەرم بریندار بوو، ئەنگێورا بوو. 
ئەوەندەی چاو هەتەر بکا
سروشت هەمووی لەسەر پاشوو، 
دەریا خجڵی کودەتا بوو. 

لە پڕێکا
دامڕوانی و تۆم بەدی کرد... 
شاگەشکە بووم! 
هەر وام زانی دوڕگەیەکی بچکۆلانەی، 
بۆ ئارامی و فەرامۆشیم داڵدە و لانەی. 
کە نیشتمەوە تێگەیشتم: 
تۆ داڵدە نیت، 
شیرینترین بەندیخانەی! 

فەرهەنگۆک: 
خجڵ: خەریک، سەرقاڵ، سەرگەرم، لەزک، لەگژ
شاگەشکە: بوورانەوە لە خۆشییان