شاعیر: قانع
کتێب: زایەڵەی زرێبار
سەرناو: قانع و پینەچی
لەبارەی شیعر: نووسین: موحەممەد فەتحی - @mamosta_qani

وەسا ئەحمەدی خەیات گێڕایەوە و فەرمووی: 

کەوشەکانی دڕابوون، چوو بۆ لای پینەچی بۆی پینە بکا. 
پینەچییەکە وتی: 
مامۆستا ببوورە بەخوا پینەم نییە بیدەم لە پێڵاوەکانت، با انشالله بنێرم پینەم بۆ بێنن، جا بەسەر چاو بۆت پینە ئەکەم
ــــــــــــــــــــــــــــــــــــــــ

مامۆستاش فەرمووی: 
کاکە من پینەم پێیە. 
تۆشەبەرەکەی کردەوە و دوو سێ کولێرەی گاڵی زۆر ڕەقی تێدا بوون، وتی: 
ئەم کولێرانە بکە بە پینەی کەوشەکانم، ئەها چەندە مەحکەمن. 
ــــــــــــــــــــــــــــــــــــــــ

پینەچی وتی: 
جا مامۆستا ئەمە نانە و چۆن دەبێ بە پینە؟؟؟ 
مامۆستا وتی: 
کاکە حەقت نەبێ، چونکە خوا ئەم کولێرە ڕەقانەی کردووە بە خواردنی من، منیش دەیانکەم بە پینەی کەوشی دڕاوم.