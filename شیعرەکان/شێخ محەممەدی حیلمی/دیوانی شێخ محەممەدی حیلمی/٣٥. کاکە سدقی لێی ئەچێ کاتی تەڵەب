شاعیر: شێخ محەممەدی حیلمی
کتێب: دیوانی شێخ محەممەدی حیلمی
سەرناو: کاکە سدقی لێی ئەچێ کاتی تەڵەب
لەبارەی شیعر: مایینە بۆر

حیلمێ: 

کاکە سدقی لێی ئەچێ کاتی تەڵەب
هەر ئەڵێی دێڵە بە بایە مایینە بۆر

میرزا مارف: 

هەر لە زێی تا ئاردە بایە مایینە بۆر
مەفرەشی حەوشی سەرایە مایینە بۆر

ئەحمەد موختار: 

هەر بە ڕەوت ڕەمزی هەویر شێلان ئەکا
وا ئەزانێ نانەوایە مایینە بۆر

فەڵامەرز: 

سەر کەلەی زیوە پەڕەی سەوزی هەیە
شێخەکەی چرچە قەڵایە مایینە بۆر

عەلی کەماڵ: 

دایمە بێ نان و کاو و ئالیکە
خواردنی پووش و پەڵایە مایینە بۆر

حیلمێ: 

سەر بەرەو ژوورییە وەختێ بێتە بەر
وەکو قۆڕ قۆڕە ئەقوڕێنێ... مایینە بۆر

هێندە تەعریفی ئەکەم ڕاست و بە جێیە مەقسەدم
چەشنی سولفاتە پەنا ئەبری مایینە بۆر