شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: محەممەد سدیق خوات بۆ ڕەفیق
لەبارەی شیعر: بۆ حاجی سدێقی دزڵی

١

محەممەد سدیق، خوات بۆ ڕەفیق
کەرات بە هاوبەش، بووبەکری سددیق

نەوڕەس، نەوجوان، تازە ڕەسیدە
سیاو دیدە و، ئەبرۆ کەشیدە

دۆعا مەکیانوو، تا کەردت کەرە
دڵ نە گەرد و خول، وێنەی فڕفڕە

فەهیم و عاقڵ، دانا و موحتەرەم
ڕەواجی خەتت، نە ڕۆم و عەجەم

مەیل و مەحەبەت هیچکەس نەمەندەن
تەوری دەستی دەور، جە ڕیشەش کەندەن

تەوری دەستی دەور، باخەکاش بڕیەن
پەردەی عیسمەتی دینداران دڕیەن

تەورێ دەستی دەور، داری سەر کەندەن
دوو ڕیشەش کەنیان، یەک ڕیشەش مەندەن! 

٢

مەغریب ئاماوە، زەردە داش مەدی
با دووری گێرمێ، جە یانەو بەدی

جیهانە ئاما، بە جامی دۆوە
دڵەکەم ئێشان، ئاشتش مەبۆوە!