شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: گوندی دۆڵکانە

تَبیرُ إِذا هەڵوەستُ دەستی بِچاکِکُم
وَ قَوْلی: «هەتیو، دۆڵکانە بێ نانە با نەمری؟ !»

لِمَنْ أَدماعُکُم أَجْراً، مِنَ الدَّرْدِ ئەشقەمە؟ ! 
نگفتی: درس، برتر؟ گفتمت: خود دانی، با بمری؟ ! 

دە بێ سەر ڕەئسی ئیبهام و تەماشای گردی گێتی کە! 
لە أکلی کووکەگاڵینە و پوە، خەمباری بُوالکِتری! 

هاوار و هەرا و هوریاتە، بُوالأَخْباز و برسی سک
بە صَیْحەی ئانی جُعْنا یا بە برسیمە دەبێ بچڕی

فەلەک ئاوێکی بۆ ڕشتین ئەبێ برسی و کز و کوێر بین
أحامِر و أکالِب شحم و لحم و تۆیش ئەبێ بقڕی

وەکوو من زیکری گێتە و ویردی چای سەرفی عیلمی کە
وەگەرنە ڕیحی ئەمعا و ئەوارگ زیاد ئەکا و ئەتڕی

بە کام دەستوورە و کام یاسا عەوالیم ڕووت و برسی بن
لە هەر بوالعِلم و بوالزّانین دەپرسم قالَ: لاأدری

حەسەن ڕۆژێ ئەبێ عالم ببێتە ساحیبی عالەم! 
أولوالأزوار، أولوالأسوار، أولوالدّینار، ئەبێ بمری

ئەگەر ڕۆژێ عیلم جێگای «اولول» بگرێتەوە کاکە
کەر و بل باوی نامێنێ وەکوو کۆلارە هەڵدەفڕی