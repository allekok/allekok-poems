شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: بۆ فەرەجوڵڵا بەگی ئاڵمانە

فەرەج فەرەجێ! لەم دڕیا مێمان
واردەش گەرەکا ئامان سەد ئامان! 

وەفریام یاوە، میکائیل ئاسا
ئابڕووشا بەردا مەلای مەریوان

سەوقات گەیشت

یاوا سەوقات و کاڵای شاهانە
زیاد بۆ جە تۆ، بەخشای خانانە

برنج و ڕوەن، نەخۆشەر و ماش
قەن و چای، تەختە، تەماکۆی سانە

جە گردین فێشتەر، قاضی الحاجات
کیانابێت پەرێم، سەخی تەبعانە

بە نەفسی بەرز و ڕەویەی قەناعەت
موشکڵ ما حەل بی، چی سەعاتانە

کیانامۆ پەرێت، چەنی خاناوای
چەنەم بویەرە، خان خانەنە

حەسەن هەورامین، دەماخش بەرزا
پەیت کەرۆ دوعای، أبودُجانه