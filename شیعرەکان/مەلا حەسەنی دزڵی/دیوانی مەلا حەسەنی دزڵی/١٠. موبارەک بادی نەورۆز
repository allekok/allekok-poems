شاعیر: مەلا حەسەنی دزڵی
کتێب: دیوانی مەلا حەسەنی دزڵی
سەرناو: موبارەک بادی نەورۆز

حەبیب وە حەبیب، حەب حەبانتەن
وەلیمەی ماساو نۆبە نانتەن

نەواچی تازە دۆڵیانم پەڕ کەرد
ئاسیاو ئاسا نۆبە دانتەن

ئینکار نەکەری پەشتە ڕاگێری
ئینکارو حاشا، کەسرە شانتەن

یا بۆ پەی دزڵی، دۆخەوا وەرە
یا حەسەن ئاما و شەو مێمانتەن

بە وەشی ماچی: فەرماوە؛ وەرنە
شەقم ئامادەی پەشتی پانتەن!

موبارەک بادی نەورۆزی ئیمساڵ
تەقدیم بە وێت و دۆسەکانتەن!