شاعیر: پەرویز جیهانی
کتێب: فێربوونا ڕێنڤیسا کوردی ب دو شێوەیان
سەرناو: قرک و روڤی
لەبارەی شیعر: نووسین: ڕەحمان جەوان

پرتی پەنیر دیت قرکێ
ل بەر دارێ سەر رێکێ
نکل تێڕا کر. هل دا
پەڕ ل هەڤ خست و فڕ دا

روونشت ل سەر دارەکی
پێ سیرا زنارەکی
روڤیکی پر تەول و باز
ل وێ دچوو ب دەرباز

گاڤا پەنیر دەڤ قرکێ
دیت ل سەرێ وێ رێکێ
ئاڤ و گلێز دەڤی کەت
دل بژییا بهێن سەری کەت

چوو بەر دارێ کر گازی
ب دەنگەکی زۆر رازی
بەه بەه چقاس بەدەوی
پەڕ ڕەش و زۆر قەلەوی

لنگێ تە چەند جوانە
دێلا تە چقاس پانە
نکلێ تە خوەشکۆکە
پشتا تە چەندێ کۆکە

پێسیر رەشا و چاڤ بەلەک
سەر کەژا ئستوور پەلەک
بەه بەه چەندە جوانی
چەند باش و دلۆڤانی

پەڕ و باسکێ تەیی رەش
دبرسقە دبە گەش
ژ رەش ژۆرتر رەنگ نینە
وەک تە بەدەو چ نینە

واکی دەنگێ تە ژی ها
خاش و باش و ب دل با
سەر تە ڕا کەس چ نەبوو
قڕک خاپییا دەر ڤەبوو

گاڤا کو خاست بقاڕە
پەنیر ژ دەڤ کەت خارە
روڤی بانز دا هلانی
قەل خاپییا ب نەزانی