شاعیر: پەرویز جیهانی
کتێب: فێربوونا ڕێنڤیسا کوردی ب دو شێوەیان
سەرناو: بەرخ و گور
لەبارەی شیعر: نووسین: ڕەحمان جەوان

رۆژەکی بەرخەک تیهنی چوو سەر چەم
تا ڤەخۆ قورتەک ئاڤا سار بێ خەم

ل وێ دا گورێ برچی و دەرەوین
نەخاری تاشتێ. نە ژی فراوین

هاتە فێزا وێ راوەستا سەر چەم
تا چێ کە ئەوا بۆ بەرخێ دەڤ گەم

دەرەو دا بەرخک دا خەبەر دانێ
بۆ خارن کەتە نەخشە کێشانێ

ل بەرخێ هلات ل وێ تووڕە بوو
گۆت￷: ￵ سەر من ئاڤێ بۆ دکی شێلوو؟

تە چڕا کر لیق ئەو ئاڤا زەلال
تە بیر نەکری دوژمنایا کال؟

بەرخێ گۆت￷: ￵ ئاغا ئەی بەگێ سەردار
ئاڤ ل ئالییێ تە بەر ب من تێ خار

گور گۆت￷: ￵ بێ ئەدەب بەرخا بێ تۆرە
ما تو نابینی چاڤێ تە کۆرە؟

ئەوە هێ ژی قەت لێ دوژینێ پار
تە دگۆتە من دوسەد و هەزار

چڕا سالا پار با شڤانێ دین
تە دگۆتە من پرسێ قلێرین

تە گۆڕا باڤ و داییکا م دگۆت
ل بەر وان پرسا دلێ من دسۆت

نایێن بیرا تە ئەی بەرخا بەدکار
پرسێ قلێرین ئەو دوژینێ پار؟

بەرخێ ئوها گۆت￷: ￵ ئەی گورێ سەردار
ئەز یا ئیسالم. تو دبێژی پار

من ل عەمرێ خوە قەت پار نەدیتی
خوە سێ مەهە من ئەڤ دونیا دیتی

ئەڤا سێ هەیڤە هاتمە دونیایێ
کەنگێ دوژین دام بۆ باب و دایێ؟

گور گۆت￷: ￵ ئوسا بە ئێدی تەمامە
دوژین کەرێ من تەڕا پسمامە

وانێ سالا پار دوژین بۆم دانە
یان تەڕا باڤن یان ژی برانە

دەبێک ڤێ کۆلێ ل دل دا دەرکم
ئەی بەرخا ساڤا زکێ تە کەر کم

گاڤا ئوها گۆت ل سەردا هلات
گرتە گەردەنێ ئەو کرە چەند قات

زک ل وێ دڕاند. دووڤ لێ قەلشاند
ئەو بەرخا ساڤا بۆ نەمانێ شاند

ل سایا زۆرێ ئوها ستەمکار
دهەلچقینە بەلەنگازێ ژار

چ خوەش گۆتنە ئەو باڤ و کالا
زۆر بەتال دکه حەموو قەبالا

زۆردار نانێرە حەق و حەقدارا
دهەلچقینە گشتی نەدارا

حەتا دکارن بەلەنگاز نەبن
خورت و گەورە بن. قەت لاواز نەبن