شاعیر: پەرویز جیهانی
کتێب: فێربوونا ڕێنڤیسا کوردی ب دو شێوەیان
سەرناو: دیک و روڤی
لەبارەی شیعر: نووسین: ڕەحمان جەوان

رۆژەک ل رۆژێد بهاری
کەلەشێر ب هیڤیداری

ل گوند دەرکەت و چوو چۆلێ
خو گهاندە ناڤا دۆلێ

گولاڤین بوو هەوا بهار
بشکفتی بوون هەر گول و دار

ناڤ چیمەن و دار و بەرا
تەماشا کر ل هەر دەرا

کەیفا وی هات پەڕێ رەنگین
ل هەڤ دا و کرە قیڕین

دەنگێ وی بەرز و ئازا
کەتە چییا و زانگ و رازا

دەنگێ وی گوهێ روڤی کەت
روڤی بۆ راڤێ پەی وی کەت

لەمە لەم هات روڤی یێ فێلباز
بەر ب دیک چوو ب تەول و باز

دەما کو دیک دوژمن بدیت
دلکا وی ترسا هلاڤیت

هەلات و پێ دا فرارێ
باز دا. فڕی چوو سەر دارێ

روڤی دیت دیک ژ دەست دەرکەت
نەما ژێ ڕا کەلێن دەرفەت

چوو بەر دارێ ب پۆلۆتقە
کێشا نەخشە و حیلە و حۆقە

گۆتێ￷: ￵ سەلام برایێ باش
برایێ باسک جوان. دەنگ خاش

تو چڕا چووی ل سەر دارێ
ژ من بۆ دکی فرارێ؟

بۆ دترسی برا تو ژ من؟
ئەزی دۆستم نەکو دوژمن￷! ￵

وەرە ئەم دۆست و هەڤالن
ئەم دۆست و ناسێ باڤ و کالن

خۆشا من هات ل وی دەنگی
هاتم با تە ب خۆشرەنگی

بەه بەه بنێڕە هەوایێ
ل بێهنا خاش و سەفایێ

بنێر مێرگ و گول و چیچەک
سۆسن. بەیبوونێ چاڤ بەلەک

وەرە ئەم بکەن سەیرانێ
ل ناڤ مێرگێد فێ زۆزانێ

بانگ بده ب دەنگێ بلند
دەنگ ڤەدە ل باژار و گوند

دیک گۆتێ￷: ￵ هەڕە خاپ خاپین
بۆ من تو نەخشەیا نەکیشین

دزانم تو هەر دوژمنی
تو نەیار و دژی منی

روڤی گۆت￷: ￵ چەندێ سۆسرەتە
جێ زەندەمان و عێبرەتە

برا تو بۆ م ناناسی؟
بۆ هند بێ هەست و هەواسی؟

ئەز و باڤێ تە ئەم دۆستن
دو جان ل ناڤ یەک پۆستن

دهوونێ من دیت باڤێ تە
م لێ هلدا سلاڤێ تە

دیک کەنییا و کر قڕەقڕ
گوتێ￷: ￵ بەسە دەرەو ڤڕ

باڤێ من پارڤا مری یە
ئەمرێ خودێ جی ئانی یە

روڤی گۆتی￷: ￵ ئەرێ ئەرێ
م خو شاش کر ل وێ دەرێ

رەحمەتی یێ باڤێ تە نەبوو
ئەوا ک م دیت. داییکا تە بوو

ڤێ پرسێ لێم ببورینە
برایێ دیک ببەخشینە

ئەز گشتی بنەمالا وە
ناس دکم تێمە مالا وە

نزام چڕا تو م ناس ناکی
پرسا خو ژ م ڕا راس ناکی

دیک گۆتی￷: ￵ ئەز تە ناس دکم
دوول و بایێ تە راس دکم

دزانم تویی نەیاری
دوژمنی تو قەت نە یاری

روڤی کەنییا ب فێلبازی
حەتا کو دیک بکە رازی

گۆتی￷: ￵ تو چەند بێ خەبەری
دبێژی پرسا سەرسەری

ما تە نەبهیستی فەرمان
فەرمانا شێر. سەرەک حەیوان؟

شێر فەرمان دایە هەر دەرا
شاندی یە گشت دەشت و دەرا

گۆتی￷: ￵ دوژمنایێ نەکەن
دەرکێد خۆشی یێ ل خۆ ڤەکەن

ئێدی تونە شەڕ و کوشتن
زۆر زۆر یاساخە خوون ڕشتن

سەگ و روڤی بوونە هەڤال
دۆستن کەلەشێر و چەقال

می و گورێ تەڤ بچێرە
بەرەڤ دکن شوور و کێرە

خرڤە دکن تۆپ و توفەنگ
ئێدی چ نینە شەڕ و جەنگ

دیکێ پشتا روڤی سوار بە
گورێ بۆ پەز نۆبەدار بە

خو ئەز مامە زەندە گرتی
تە فەرمان بۆ نەبهیستی؟

ل وێ ناڤێ دا کەلەشێر
ب ئێمناتی و بەر بهێر

گەردەن درێژ و نێزە کر
بەر ب گوند ئەوی مێزە کر

روڤی گۆتێ￷: ￵ ب خوەش. خێری؟
تو زل مایی. چ دنێری؟

دیک گۆت￷: ￵ حەیوانەک وایە تێ
بلەز و گەف و گوڕ و چێ

ئوسا تێ وەک بایێ بەزێ
نزام چڕا دکە لەزێ

ئەو هەر وەکی تو کولکینە
گوه پان و زۆر دل هەژینە

ژ تە مەزنترە و پرچین
ژ گوند دەرتێ ب کەل و بین

ئەز خوە ژی ناس ناکم چییە؟
نزام هرچه یان روڤی یە

دەما روڤی کر گوهداری
ئەو خەبەرا ب دوژواری

ژ دیک دوور کەت و کەتە رێ
دگەڕیا ل رێ یا رەفێ

دیک گوتی تێ کودا هەڕی
ئاخر تو چڕە دڕەڤی؟

روڤی گوت نیشانێ کو تە دان
گەمالە یان سەیێ شڤان

ئەم و ئەوا نەیارن
نەیار. دوژمنێ خووندارن

دیک گوتی ئەهەی دەرەوین
ئەهەی فێلبازێ خاپ خاپین

تە نەگوت نەیاری تونە
یاساغ بوویە خوون رێژتنە

بوونە دوست گشتی دوژمنە
لێ ئەو چی رەڤ. هەلاتنە؟

روڤی گۆت￷: ￵ پرسێ تە راستە
دۆو ژی هەر برایێ ماستە

ئەز دترسم سەیێ شڤان
نەبهیستبە وەک تە فەرمان

ئەوێ وەرە م زەحی کە
پرسا دوستانی یێ نەهی کە

ئەڤە گوت و کەتە چۆلێ
رەڤی خوە دا پشتا دۆلێ

دیک ژی داری دا ژۆردا هات
بەر ب گوند ئەو رەڤی هەلات

ئەڤ فێلبازی و کین و رکا
چوو گۆتە کۆما واڕکا