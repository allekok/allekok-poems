شاعیر: ئەحمەد هەردی
کتێب: ڕازی تەنیایی
سەرناو: فەلسەفەی دڵداری
لەبارەی شیعر: بەغدا - ١٩٣٩ - پێداچوونەوە: بینایی دیدە

کە جۆگا تێکەڵی چەم بێ و چەمیش تێکەڵ بە دەریا بێ
شەماڵیش پڕ لە هەستی بێ، نییە شت تاک و تەنیا بێ

بە قانوونی خودا، ئەشیا، ئەبێ تێکەڵ بەیەکتربن
ئیتر بۆچی من و تۆ تێکەڵی یەکتر ببین نابێ؟!

کە کێو و کەژ بکەن ماچی هەموو ئاسمانی بەرز و شین
شەپۆلیش هەر وەکوو دڵدار لە مل یەک دەستی ئاڵابێ

ئەبەد نابێ کە خوشکی گوڵ برای دەرکات و لێی دوور بێ
کە تیشکی ڕۆژ زەمینی هەر وەکوو دولبەر لەکۆشا بێ

ئەوا مانگیش ئەکا ماچی بەحر گەر تۆش نەکەی ماچم
هەمووی بێ کەڵکە ئەم ماچانە، بێ تۆ فائیدەی نابێ