شاعیر: مەزڵووم
کتێب: دیوانی مەزڵووم
سەرناو: من ئەزەل نیمە خوڵقی بێ حەیایی و بێ شەرم
لەبارەی شیعر: من و بەگ

من ئەزەل نیمە خوڵقی بێ حەیایی و بێ شەرم
بەگ جەنابی دوو بەیانی سمتی وا کەوتە بەرم

بێ تەحەموول، بێ قەرار بوو دەستی نایە دەستم وتی
من لە بۆ شێخ و مەلا بەندەیەکی بێ سەرم

وتم ئەی بەگ بێ موشەقەت پێم نیشاندە ڕێی حەرەم
وتی ماڵ و گشت حەرەم پێشکەشت بێ سەروەرم! 

وتم لوتفت با زیاد بێ، کامی لووس و بێ مووە
وتی یا شێخ خۆت ئەزانی لەم حسابە بێ بەرم

عەرزی میرم کرد کە سمتی ڕەعنا خانت نازکە
وتی ساحێب ئیختیاری نازەنینە هەم نەرم

وتم ئەی بەگ پێم نیشان دە تۆ مەکانی خەڵوەتم
وتی بەندە خادمێکی بێ نەواو بێ فەڕم

فەردی مەزڵووم فەردی ڕەعنا شێعری فەردی کوردییە
پڕ لە لەغز و پڕ موعەمما من شایەتی ناو دەفتەرم