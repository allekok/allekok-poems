شاعیر: مەزڵووم
کتێب: دیوانی مەزڵووم
سەرناو: هەر کەسێ نەیبێ سادە ڕووخێکی لە دیوانا
لەبارەی شیعر: سادەپەرەستی

هەر کەسێ نەیبێ سادە ڕووخێکی لە دیوانا
مایەپووچ و ڕووت و قووت بێ لە دین و لە ئیمانا

هەر کەسێ سادەپەرەستە بیپارێزە ئیلاهی
لە غەم و دەرد و بەڵاو موسیبەت لە جیهانا

مورشیدە سادەپەرەستی موریدیەتی ئەمانە:
خورشیدە چ فەرهادە، چ یوسف لە زەمانا

عەزیزە، خۆشەویستە، موعتەبەرە براکەم!
ئەم عەشقە لە نەزەر ئەهلی عەشق و ئیمانا

تەسخیر و کەمەندکێشی ئەم عەشقەیە بزانە:
سەد یوسف و زڵێخا شۆرەسوارن لە بیابانا

سەربەست و هونەرمەندە، چاپوو کە عاشقی
چالاک و جەسوورە، چ شێرێکە لە مەیدانا

ئوسول و قاعیدەی عاشق وەهایە مەزڵووم
سووتانە بە بێ دەنگی لە بەیانا