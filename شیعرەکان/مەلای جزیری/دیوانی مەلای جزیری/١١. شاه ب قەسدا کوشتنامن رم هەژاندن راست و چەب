شاعیر: مەلای جزیری
کتێب: دیوانی مەلای جزیری
سەرناو: شاه ب قەسدا کوشتنامن رم هەژاندن راست و چەب
لەبارەی شیعر: رەنج و گەنج

شاه ب قەسدا کوشتنامن رم هەژاندن راست و چەب
دامە چەشمێ قەهرو خەشمێ رم ل دل دا کو ئەدەب

کوشتی یین دیدار و دینێ بێ خەتا هەر دەهسەدەن
هەر سەحەر دیسا ژنو وێن تێنە کێرێ سەد جەلەب

دێ ژچەرخی پەنجەمین بیتن تەنەززول کەت مریخ
میسلی شەمسێ گەر کشینیتن ل وان تیغێن غەزەب

هەر مەجالا ئەو دجەنگێ بێت و رەت هەر جارەکی
راست و چەپ دێ بێختن سەد سەد ب مزراق و قەسەب

روستەم و جەمشید و خالید، حەمزە یاشێری عەلی
ئافەرین یاشەهسەواری تورک و رمبازی عەرەب

لێ لتولێ ئاستانێ چخ بوان لەعلان کرن
دەرگەهێ فەتحێ ڤەبو ئیرۆ ل مەهجوران عەجەب

بەندەیی سادق سەحەر ئامانجی رەشتو زێن خوەکر
من ب قەولی دژمنان دەت بەرخەدەنگان بێ سەبەب

لەشکری قەهرو غەمان وێ چون حەسارا دل بکن
(کعبە و بیت الحرامه) لێ بنوربیتن (یان: دێ نەبورت لێ)
رەجەب

سفتی یین پر لەعل و مەرجانان ب موژگانان حەتا
دیدە رەوشەن بو ب دینا دیم دوری سیمین غەبەب

ئی ڤەخضرێ را دڤێت ئاڤا حەیاتی بت نەسیب
دی ب سەعی و جەهد یەکسان بن ل بال وی روز و شەب

خدمەتا پیری موغان دێ کەت کەسێ مەقسودە مەی
شیشەوو جاما زوجاجی ئی دڤێت دێ رەت حەلەب

جەوری هیندێ دێ کشێنت هەر کەسی تاوس دڤێت
گەوهەرو دوررا یەتیم بێ تەرکی سەر تێتن تەلەب

غەفلەتی ئەو کەششفی شیر دەست ب دەست هاتن جگەر
گو: غەبینەت یا (مەلا) میسکین مەلێ کەر کر کەزەب