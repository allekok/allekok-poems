شاعیر: مەلای جزیری
کتێب: دیوانی مەلای جزیری
سەرناو: نازکەک من سەحەرێ دی بجەمالا خوە نەوەک
لەبارەی شیعر: چاوی بەڵەک

نازکەک من سەحەرێ دی بجەمالا خوە نەوەک
حورو ویلدان و پەری بو نەبەشەر بونە مەلەک

وەر تەماشایی شەهیدێن خوەکە جارەک توبنێ
(احسن الله تبارک) ژدو چەهڤێن دبەلەک

سونبولێن تەر لگولان پال بمەستی ددرن
سوسنێن تازە لنەسرین وەرەقان بونە هەلەک

نازکامن کوبمەستی دچەمەن هات خەرام
ژحەسەد چونە خوسوفێ مەهو میهری دفەلەک

ئی ژ غەفلەت تەببینت کو دمینت هەیهات
تە بچەهڤێن دبەلەک کوشتنە مەزلوم گەلەک

زەررەیەک عیشق گەهاکێ و ژعەقلێ خوە نەبر
(کل من صادفه داهیةالعشق هلک)

خوسرەوی عیشقێ کورونیشتی لسەر تەختی وجود
(فتح القلب علی الفور وللروح ملک)

وە چعیشق و چسەلامەت کود دورن ژیەکی
(کل من یسلک حبا سبل النار سلک)

ئاهی بێ گاڤ ژدل تێن مە ژپێتاد جەگەر
بەس توبێ فەیدە نەسیحەت کە مەدل بویە پەلەک

ما ژعومرێ مەچمابت وەرە ئیدی ڤمەڕا
دا دئەقطاری وجودێ بکرین سەیری مەلەک

دەستیوائێ کو ژحوسنا تەڤەدا لامیعەکی
(نظر الشمس من الشرق الی الغرب دلک: )

ئافتابێ کونە تەسویر ژحوسناتە بتن
(نورها فی نظری ظلمة داج و حلک)

ژهەوا بەند تەکرم شوبهەتی بایێ دسڤک
چژ بسکاتە ببێم؟ ئاه ژبسکاتە چەلەک

ئەز ژ زولفاتە ڤەرستم مەتەلەب کر لەبی لەعل
لێ دچاها زەقەنێ بێ سەروپا چومە هەلەک

بئومیداتە هومایێ نە (مەلێ) تۆر ڤەدا
وەر تماشای جیهان بویە هەمی تورو شەبەک