شاعیر: مەلای جزیری
کتێب: دیوانی مەلای جزیری
سەرناو: نەوایا موترب و چەنگێ، فەغان ئاڤێتە خەرچەنگێ

نەوایا موترب و چەنگێ، فەغان ئاڤێتە خەرچەنگێ
وەرە ساقی حەتا کەنگێ، نەشۆیین دل ژ ڤێ ژەنگێ
حەیاتا دل مەیا باقی، بنووشین دا ب موشتاقی

ألا یا أیها السّاقی! أدر کأساً و ناوِلها! 

کو کاتب دێمی جەدوەل کت، شکەستە خەت موسەلسەل کت
ژ یەک حەرفان موفەسسەل کت، کیە ڤێ موشکلێ حەل کت
دزانی روودێ عوود ئەووەل، چ داڤێتن سروود ئەووەل

که عشق آسان نمود اول، ولی افتاد مشکل‌ها

ژ مهرا وێ شەفەق سەعدێ، شرین لەعلێ شەکەر وەعدێ
دنالم شوبهەتی ڕەعدێ، عەجیب لێ ژ ڤێ جەعدێ
کە دل را تاب هر چینش، به کفری می‌برد دینش

ز تاب جعد مشکینش، چه خون افتاد در دل‌ها! 

دڤێ تاقێ دڤێ خانێ، مە عەیش و ئێمنی کانێ؟ 
کەسێ دەست دت ژ دەورانێ، نهالەک ڤێ گولستانێ
در آغوشش چو می آرد، کە از دل جانش بسپارد

جرس فریاد می‌دارد، که بربندید محمل‌ها

ب قورئانێ ب ئایاتێ، ئەگەر پیرێ خەراباتێ
ببێژت: سەجدە بن لاتێ، موریدێ وی دبن قاتێ
مرید ار بی بصر نبود، ز فرمانش بدر نبود

که سالک بی‌خبر نبود، ز راه و رسم منزل‌ها

ژ ڤێ ظولمات و دەریایێ، ژ مەوجان قەت خەبەر نایێ
شکەستی کەشتییا بایێ، عەجاجێ وێ شەڤێ دایێ
ژ حەرفا ماه و سالێ ما، نەهات در شەکلێ فالێ ما

کجا دانند حال ما، سبکباران ساحل‌ها؟ 

مە ڕا ژ ئەووەل چ بر خامی، کشاند ئاخر ب بەدنامی
ژ ڕەنگێ سەعدی و جامی، ژ شوهرەت پێ حەسین عامی
ب دەنگ و بانگ و ئاوازێ، دبێژت نەغمەیا سازێ

نهان کی ماند آن رازی، کز او سازند محفل‌ها؟ 

ژ حافز قوتبێ شیرازێ، مەلا فەهم ئەر بکی رازێ
ب ئاوازێ نەی و سازێ، ببی بەر چەرخێ پەروازێ
تزد من حبە الصفوی، بە أهل الهوی نشوی

متی ما تلق من تهوی، دع الدنیا و أهملها