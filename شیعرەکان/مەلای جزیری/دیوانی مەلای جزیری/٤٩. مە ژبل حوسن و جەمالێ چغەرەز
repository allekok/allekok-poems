شاعیر: مەلای جزیری
کتێب: دیوانی مەلای جزیری
سەرناو: مە ژبل حوسن و جەمالێ چغەرەز
لەبارەی شیعر: وەسلی گیان

مە ژبل حوسن و جەمالێ چغەرەز
بێ جەمالی ژپیالێ چغەرەز؟

گەرنە تەشبیهی دوبرهێن تە بتن
مە دعیدان بهلالێ چغەرەز؟!

گەرنە قەستا دل و جانی مە دکت
مەژوی شۆخ و شەپالی چغەرەز؟

گەرنە روحی مە دپەی دل برتن
مەژوێ قەنج و دەلالێ چغەرەز؟

گەرنە بیسمی تە موعەممابن حروف
مە بشکلی خەت و خالێ چغەرەز؟

نەکو شەرمەندە ژرویی تەبوا
ئافتابی بزەوالێ چغەرەز؟

قەستی وەحدەت دکرت روح بروح
وەرنە عاشق ژویسالێ چغەرەز؟

دشەبی قەدرێ تەجەللا توبکی
مەلپەی موم و شەمالێ چغەرەز؟

نە جەمالاتە تەجەللی بکرت
مە ژخوبان بەجەمالێ چغەرەز؟

نە ژلەعلێن تە (مەلا) بەحسی بکت
مەژڤێ بەحس و سوئالێ چغەرەز؟