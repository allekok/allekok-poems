شاعیر: هێمن تەنیا
کتێب: چەند لاپەڕە خۆشەویستی
سەرناو: ئەوین
لەبارەی شیعر: نووسین: هێمن نیک بین

ئەوین وەکوو چیمەنتۆیە
دەبێ قایم بێت و جوان بێ
ئەوین شێوەی شەڕابێکە
با کۆن تر بێ نەوشی گیان بێ

ئەوین بە شێوەی دوو مەلە
حەزیان لە هەڵفڕین نیە
حەز دەکەن لەسەر پەلێک دار
تا کۆتایی لانەیان بێ

ئەوین نیگای خۆر و مانگە
لە سنووری پێک گەیشتن
دەمێ ئێوارانە جارێک
جارێکیش بەری بەیان بێ

ئەوین دەردی دڵی دوو دارە
کە تەمەنێک لە لای یک بوون
سەر پەنجەی یکتر بەر نادەن
تەنانەت ئەگەر تۆفان بێ

ئەوین گەر ڕاستەقینە بێت
لە ژیان لێی خۆشتر نیە
چرکە چرکەی ئەو تەمەنە
خۆشە ئەوینی یاران بێ

تەنانەت خۆشە لەگەڵ وی
عەزابی نێوی جەهەنەم
بەڵام کاتێک کە ئەو نیە
بەهشتیش بێت با وێران بێ

هەموو خەڵکی دنیا لایێک
کەسایەتی یاریش لایێک
تەنیا لە درێژایی تەمەن
بۆ یک جار یارت میوان بێ

هێمنی ئەوینداری و عەشق
لە ناخی شاعیریم دایە
ئەی یار وەرە دیدارم
نەکا ' تەنیا ' بێ گیان بێ