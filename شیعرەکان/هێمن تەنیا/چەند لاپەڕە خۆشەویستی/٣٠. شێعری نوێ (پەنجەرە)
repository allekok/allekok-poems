شاعیر: هێمن تەنیا
کتێب: چەند لاپەڕە خۆشەویستی
سەرناو: شێعری نوێ (پەنجەرە)
لەبارەی شیعر: ٢٨ سەرماوەزی ١٤٠٠ی هەتاوی - نووسین: هێمن نیک بین

چەند وتەیێک لە عەشقێکی قەدەغەکراو:
لە گۆڕەپانی خۆشە ویستێکی لەناکاو
دو دڵ بۆ یکتر لەرزین
تەنیا ڕێگای دیتنیان پەنجەرە بوو
پەنجەرە بەختەوەر بوو چۆن هەردووکی دەدیتن بەڵام ئەوان
تەنیا دڵخۆشیان دیتنی جار جاری یکتر بوو
زۆر جار ئەوەی دەرەوەی پەنجەرەکە
بە شەقام دا تێپەڕ دەبوو
سەیرێکی پەنجەرەی دەکرد
بەڵام هیچی نەدەدیت
ئەو شتە بۆ کەسی پشت پەنجەرەکەش
دەهاتە دی
پەنجەرە ببو بە حدودی دو عاشق
بۆ یێکیان ببو بە قبلە
بۆ یێکیان ببو بە ئاوات

بۆ یێکیان مەنزڵگای عیشق بوو
بۆ یکیان ڕێبواری عاشق

بۆ یێکیان هۆڵی ئەوین بوو
بۆ یێکیان شەقامی پێداویستی

بۆ یێکیان جێگای حەشارگەی دڵ بوو
بۆ یکیان ڕوانگەی دڵتەنگی

بۆ یێکیان کۆگای ئارامی
بۆ یێکیان ڕێگای نامۆ

هەردووک لای پەنجەرەکە
بۆنی دڵتنگی لێدەهات
لە هەر دوک لا دڵ دەلەرزی
هەردوک لا پڕ بوون لە داوا
بە ڕای من ناوی ئەو عیشقە
دەبا چاوە ڕوانی بایە...