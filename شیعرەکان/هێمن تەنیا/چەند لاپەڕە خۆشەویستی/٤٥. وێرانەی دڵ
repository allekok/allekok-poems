شاعیر: هێمن تەنیا
کتێب: چەند لاپەڕە خۆشەویستی
سەرناو: وێرانەی دڵ
لەبارەی شیعر: نووسین: ناشناس

وێرانەیە دڵ لە ژێر
قورسی نیگاهێک
سینە پڕ لە حەسرەت
جێ نەماوە بۆ ئاهێک

وەرزی ئەوین و دڵە
بولبول مەرسیە دەڵێ
مەحزون و غەمە گاسی
و دڵخۆشە بۆ تاوێک

بیر و بیرەوەری یار
کە دەکەم شادیە هەر دەم
ئەی داد لە ئێستام و
من و تۆیی نیگارێک

حەزرەتی یار، وەعد بو
هەبێت هەموو کات
درۆ بو وتەکانی
نەمایەوە بۆ ساتێک

تاڵی قاوە و تاڵی مەی
هەردووک چەشێکن ئەما
تاڵێک خەو دەپەڕێنێ
و خەوی من بەستراوە بە ئاوێک

مڵکی شایەتی دڵم،
خاوەنەکەی ڕۆی
لەو ڕۆژەوە کاخی دەرون
بۆتە ڕووخاوێک

هەستم لە مەبەستم
سەراپێ نەبوو هیچ کات
پەلکەی قژی یار بوو بە
گوریس و پەتی دارێک

ئەی مانگی شەوان
مانگی منت غیرەیی پێ کرد
ئەستێرە نیە جوان
بە ڕادەی گەشی چاوێک

سپی کرد ریش و سەرم
بە دەردی فیراقی
هەڵڕژا و وەری سەرم
لەتاوی قژ و سەری زولفە خاوێک

لە باسی سروشتی
دو چاوی یار بێنە دەرێ
ئەوجارە ببینە لێوی
هونەرە نەکەویە داوێک

کەروێشکی مەراق لە دەشتی
سینەم بەڕهەڵدرا
عەشقی وەک داڵ کەوتە سەری
و کردی بە ڕاوێک

ئەی یار شکانی دڵی من
بە پێشکەوتن مەزانە
تۆش دەشکێت دڵت
بە دەستی شۆڕە لاوێک

سەبر و هێمنی دڵ
ڕادێکی بوو ئەویش بەسەر چوو
بابردەڵە بوو عەشقی و
کەوتمە ڕووبارێک

کۆتایی ئەوین بوو بە
کۆتایی پێکڕای من و وی
تەنیام لەو ڕۆژەوە
و دڵپڕم بە هەوایێک