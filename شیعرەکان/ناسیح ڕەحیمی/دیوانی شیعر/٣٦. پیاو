شاعیر: ناسیح ڕەحیمی
کتێب: دیوانی شیعر
سەرناو: پیاو
لەبارەی شیعر: نووسین: ناسیح ڕەحیمی

بۆ ژیان و ژانی دنیا کۆڵەکەی دەردانە پیاو 
بۆ خەمی دڵ زامی جەستە هەر وەکوو دەرمانە پیاو

گەر لە دێڕ و شێعری گشتی، خۆشەویستە کیژ و ژن
بۆ قژی خاوی ڕەشی ئەو، دەستی بۆتە شانە پیاو 

چۆن گوڵێ باڵا بکا پێویستی تیشک و خاکە وا 
بۆ چرۆدان و گەشی ژن، خاکی ناو گوڵدانە پیاو

گەر بڵێن ژن ژینە هەردەم، پیاوی بۆچی سازی خوا؟ 
ژن لە دایک بوونی ژیانە، بۆ درێژەی مانە پیاو! 

هەر کە پرسی پیاو و ژن چین؟ پێی بڵێن ناسێح وتی: 
ژن فریشتەی خۆشەویستی، خاوەنی عیرفانە پیاو!