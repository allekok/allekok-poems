شاعیر: ژیار
کتێب: شیعرەکان
سەرناو: سووپێر مارکێتی مەحبوبە خانم
لەبارەی شیعر: نووسین: جەعفەرمەعڕوف

سووپێر مارکێتی مەحبوبە خانم
شتی جوانی هەس قەزای لە گیانم

چوومە لای بەڵکو بە قەرز بکرم
کوتم مشتەریم پوڵ نیە گیرفانم

کوتی دەلاچوە بەقەرزی نادەم
زۆریش پیاو چاکی بۆخۆم دەزانم

خۆ قەیدی ناکا چون پیاوی چاکی
زوو بۆم دینەوە قەرزی دووکانم

بەتۆی هەر دەدەم بە هیچکەس مەڵێ
شەکوایە دەکەن موشتەرێکانم

لەسەر و تەرحی من خۆشی هاتبوو
بۆیە ڕووی خۆشی دەدا نیشانم

هەرکسێ دە هات قەرزی نەدایە
هەر بە منی دەدا مەحبوبە خانم

لەسەر شێوازی شێعری نانەواخانەی مامۆستا سەیادت