شاعیر: ژیار
کتێب: شیعرەکان
سەرناو: نیشتمان ئەی هەناسەکەم
لەبارەی شیعر: نووسین: جەعفەرمەعڕوف

نیشتمان ئەی هەناسەکەم
هەزاران دەردی تۆم دیوە
لە هەر چوار لا
هەم لەم دیوە هەم لەو دیوە

بە چاو دیتمان
هەزاران گوڵی گەشو جوان
پەڕپەڕی باڵای جوانت بون
بۆ تۆ ڕشتیان خوێنی گەشیان

بەڵام زامت هەروا ماوە
گەرچی خوێنی هەزاران ڵاو
بە سەر باڵاتا ڕژاوە

سەربەرزەکەم بڕوام وایە
ڕوژێ ئاڵای جوانی گەلمان
لە بەرزایی شاخەکانت
بە شنەی فێنکی سروەی بەهار
شەکاوە بێ، ڕازاوە بێ