شاعیر: سالم
کتێب: دیوانی سالم
سەرناو: لەقلەق ئاسا لەق و بەد ڕەوتە مەلا
لەبارەی شیعر: در وصف استاد اسماعیل سنندجی خیاط

بە هەیوولا شوتوری نەوتە، مەلا
لەقلەق ئاسا لەق و بەد ڕەوتە، مەلا

دیبەمە مەدرەسە تەنخواهی مەنار
قامەتی شاهیدی مزگەوتە، مەلا

پەیڕەویی سەبعەیی قوڕڕا نییە بۆی
بە نەوا خاریجی هەر حەوتە، مەلا

عیززەتی هەرچی ئوسوولاتە نەما
بەسکی بەد لەهجە و بەد سەوتە، مەلا

جامەدارانی حەمامن شاهید: 
کونی پشتی وەکوو ئەشکەوتە، مەلا

یەک تەویلە کەر، ئەگەر هەمڕەهی بێ
هەمەجا قایم و بەرکەوتە، مەلا

وەک درەختی ڕەشەبا ڕیشە کەنیو، 
هەر لە سەر تا بە قەدەم چەوتە، مەلا

خایەیی گزگلییە و نەوسی بەڕوو
شکەمی کوندەیی پڕ جەوتە، مەلا