شاعیر: جەفایی
کتێب: دیوانی جەفایی
سەرناو: ئارامگەی قەلب قوللاب زەدەی دەور

ئارامگەی قەلب قوللاب زەدەی دەور!
مەیلەکەت مەرهەم جەرح سەهم جەور!

سکەی نەقد عەشق دڵەی پڕ تاسەم!
تەسکین سینەی ساحیب وەسواسەم!

تریاقەکەی دڵ مار گەستەی دووریم!
خەیاڵ خاڵت مایەی سەبووریم!

دەوای عەمای عەین حاسڵ جە هیجران!
نەجاتدەری دڵ جە بَیتُ الأحزان!

من نەکەردم فیکر تانەی بەد ڕەقیب
کەردم عەزمی دیل ئاهووی دڵفەریب

جە لەومەی لائیم نەکەردم ئەندێش
ئامام پەی دیار یار مۆبەت کێش

تۆ خودا سا یاد کەر پەیمانەی وەرین
بنمانە پەنەم ئەو چیهرەی نوورین

نەک ناکا بێ تۆ سەر وە فەنا شۆ
دیدەم پەی دینت دیدار ئاخر بۆ