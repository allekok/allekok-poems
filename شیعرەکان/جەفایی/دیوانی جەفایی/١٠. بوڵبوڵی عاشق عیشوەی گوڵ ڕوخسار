شاعیر: جەفایی
کتێب: دیوانی جەفایی
سەرناو: بوڵبوڵی عاشق عیشوەی گوڵ ڕوخسار
لەبارەی شیعر: نامە بۆ مەفتوون

بوڵبوڵی عاشق! عیشوەی گوڵ ڕوخسار! 
تەزەروی شەیدای سەروی باڵای یار! 

زامی دڵ بێ حەد، ئەسر چەم جارێ
ئاهی سەحەر کێش دەردی دڵدارێ

شیرین سەییادان ساحیب قەوس و تیر
چەند چون ئێمەشان کەردەن وە نەخچیر

کەس جە دامشان خەلاسیش نییەن
مورغی دڵ پەی دان گوناشان چییەن؟ 

عەهدی من و تۆ و عیشق و دڵداری
تەقدیری ئەزەڵ کەردەنش جاری

تەوبیخ و تانەی ئێمە بێ سوودەن
گۆش مەدەر وە کەس! ڕەقیب حەسوودەن