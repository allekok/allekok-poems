شاعیر: جەفایی
کتێب: دیوانی جەفایی
سەرناو: غونچەی مورادم

غونچەی مورادم... 
خەندە کەردەوە غونچەی مورادم

چون بوڵبوڵ بەو گوڵ خەیلێ دڵ شادم
عەترش بەرد زوکام بێ حەد و دادم

شیفا دا وە ئێش دەرد فەسادم
زانووی دڵ نە بەند خەفەت ئازادم

شێونا خەرمان خەمان بنیادم
کۆتایی ئاوەرد داد و فریادم

دەشت سرووری دەروون گوشادم
عەودەت کەردەوە عومر بەربادم

مەیل دڵبەرەن یەقین ئیمدادەن
بۆ وە ماسیوای شیەن جە یادم

وەخت ڕەختشەن بەخت نەوزادم
پەوکە ئەی فەردە بیەن ئەورادم: 

دەخیلەن دڵبەر! باڵا شمشادم
هەنی تا مەردەن مەکەر ناشادم