شاعیر: ئاپۆ
کتێب: باھۆز
سەرناو: هۆ خۆرت

هۆ خۆرت! خۆرتێ کورد. 
پێشەنگێ خەبات. 
هێڤیا وەلات. 
کوڕێ باڤ و دێ. 
ژ بۆ ئازادی. 
ژ بۆ سەربەستی. 
ب شەڤ و ب رۆژ، 
مە دڤێ خەبات. 
هەڤال و هەڤرێ ! 
ئازادی ب دووکەتنە. 
بەری هەر تشتی، 
ژ هەر رامانەک، 
کو مە ب دوور خە، 
ژ ئارمانجا مە. 
هەیا ئەم ناڤێن، 
رامانێن جانکوژ، 
د ناڤ سەرێن خوە. 
چاوان سار دبە، 
ئەڤ تڤانجا مە. 
هن ژ مە
باوەرن کو، 
ئازادیا وەلێت
ژ نەیاران، 
ژ زۆرکەران، 
ئەوە سەرخوەبوون. 
ئا راست. 
چ رامانەک کەڤن. 
چ رامانەک نوو، 
کو مە گرێدە. 
مە دکە کۆلی. 
ئەوە وەندابوون. 
دڤێ ئەم، 
بەری هەر تشتی، 
ب نێهرینا خوە، 
ب رامانا خوە، 
ئازا بن سەربەست. 
چقاس ئەم
بێنە گرێدان، 
ب رامانێن خەلکێ، 
ل سەر ریا وان، 
دێ ببن بندەست. 
بۆ چ تو، 
خوە قەلس دبینی، 
کێمتری خەلکێ؟ 
دووڤک و تەڕی، 
شەرمەندە، 
رەبەن و بێکێر. 
چ رۆژا، 
کو بوویە شەڕ، 
کو بوویە جەنگ، 
تو دبوو سەردار. 
تو بوو نژدەڤان. 
هەر تو بوو پشتمێر. 
ژ بۆ چ
تو بکی، 
خەلک بخوە؟ 
هەر ژ کەدا خوە
بمینی بێ پار؟ ! 
ژ دلپاکی، 
ب دلقەنجی، 
بێیی خاپاندن؟ ! 
بمینی ل پاش، 
غولامێ نەیار؟ ! 
بەسە هۆ! 
چاڤێ خوە ڤەکە! 
دا کو جارەک دن، 
وەکی هەر جار، 
نەیی خاپاندن. 
باش بناسە
ریا خوە، 
ئارمانجا مللەت. 
دا گیانێ کورد
بێتە ڤەژاندن..
ئازادی، 
ژ بۆ تە، 
کو ب توکەسی، 
ب تو رامانان، 
نەیێ گرێدان. 
یەک ئارمانج. 
یەک رێزان. 
خەباتێ بکی
ژ بۆ کوردستان. 
ژ بۆ ئیرۆ، 
ئەڤ گۆتن بەسن، 
هەکە زانبی، 
ژ من ببهیسە، 
شیرەتا بران. 
ئان نا، 
دێ بێ خاپاندن. 
ژ دلپاقژی، 
ببی پارت ژ بۆ
رۆڤی و گوران.