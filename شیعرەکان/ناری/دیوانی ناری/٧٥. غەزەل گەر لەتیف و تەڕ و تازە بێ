شاعیر: ناری
کتێب: دیوانی ناری
سەرناو: غەزەل گەر لەتیف و تەڕ و تازە بێ

غەزەل گەر لەتیف و تەڕ و تازە بێ
دەبێ تان و پۆی مووی بەری خازە بێ

بڕۆ سالە - - تەقەللا بدە
بە دەست بگرە تۆ خاتە یا خازە بێ! 

لە پێچاڵە کۆنی ئەوانا مەکۆ
سەرەوسەر کە، ئەمما بە ئەندازە بێ

لە ڕەشماڵیانا خەیانەت نەکەی! 
نەوەک دەم شڕ و دەنگی ئاوازە بێ

بە نیوگەز بەری تەجرەبەی لازمە
نە زۆر و نە کەم وەک بەری شازەبێ

بەری بێ بەپانی لە بۆ خەو بە شەو
بە کاری قوتە و بۆرەوو بازە بێ

قەوی بێ لە سفتی تەماشا مەکە
بەر و پشتی وەک تەختە دەروازە بێ

مەتاعی وەها چاکە لەم عەسرەدا
نە شیعری بە مەعنا و تەڕ و تازە بێ