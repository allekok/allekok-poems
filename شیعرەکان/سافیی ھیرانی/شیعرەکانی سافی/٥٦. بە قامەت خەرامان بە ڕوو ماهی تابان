شاعیر: سافیی ھیرانی
کتێب: شیعرەکانی سافی
سەرناو: بە قامەت خەرامان بە ڕوو ماهی تابان
لەبارەی شیعر: دیوانی سافی، چاپی سێیەمین ١٩٧٣ زایینی، چاپخانەی کوردستان هەولێر، لاپەڕە ٣١. - نووسین: کەماڵ ڕەحمانی

بەستە

بە قامەت خەرامان بە ڕوو ماهی تابان
فیدایی تۆم گەدایی تۆم عەزیزم

دەمێ بێره لامان بنۆڕه غولامان
بەچاوی باز بە غەمزە و ناز عزیزم

لەدەردت حەزینم کولاوه برینم
بکه دەرمان ئەتۆی لوقمان عەزیزم

لەبەر چاوی کاڵت لە عیشقی جەماڵت
دەمێ شەیدام دەمێ ڕیسوام عەزیزم

لە دوو لا کوژاوم سەراپا سووتاوم
بە ناری ڕووت بە دوو ئەبرۆت عەزیزم

تۆ شاهی جیهانی تۆ ڕووحی ڕەوانی
حەیاتم تۆی، نەجاتم تۆی عەزیزم

وەکوو (سافی) هیران فیدای شاهی گەیلان
منی مەفتوون، منی مەحزون عەزیزم