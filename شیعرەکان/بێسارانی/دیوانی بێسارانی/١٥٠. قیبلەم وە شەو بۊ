شاعیر: بێسارانی
کتێب: دیوانی بێسارانی
سەرناو: قیبلەم وە شەو بۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم وە شەو بۊ...
مەیل کەر وە جەستەم، شەوێ وە شەو بۊ

بڎەم نە دەماخ شەوبۊت چۇن شەوبۊ
تا دڵم ساکن بە بۊی شەوبۊت بۊ

مەواچان شەوبۊ جە سەر نساران
شەوبۊش مەکېیانۊ پەی دیڎەی یاران

قیبلەم تۊیچ بە ڕەنگ شەوبۊ بنمانە
شەوێ بە شەماڵ شەوبۊت بکیانە

شەماڵ بۊی شەوبۊ، بە دەوانی دەو
باوەرۊ پەرێ دەردەداری شەو