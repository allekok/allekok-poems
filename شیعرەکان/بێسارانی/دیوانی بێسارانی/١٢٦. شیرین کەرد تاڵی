شاعیر: بێسارانی
کتێب: دیوانی بێسارانی
سەرناو: شیرین کەرد تاڵی
لەبارەی شیعر: هێنانە سەر ڕێنووسی هۆرامی: ئاکۆ مارانی

شیرین کەرد تاڵی...
خەم ڕېزا نە دڵ، شیرین کەرد تاڵی

تەختی دڵ جە گشت شاڎیان ماڵی
کەردش پەی سوپای تاڵییان خاڵی

هەر کۊ خەمێ بی گشت ئامان نە دڵ
نزار و ماوای دڵ کەردش مەنزڵ

دڵ موقەددەمەن جەفاش تاڵېیەن
جەزای دڵ سزاش دەردی ناڵېیەن

عەهد کەرۇ چەنی سوپای دڵ تاڵی
تا دڵ بوینۊ جە تاڵی خاڵی