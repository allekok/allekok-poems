شاعیر: بێسارانی
کتێب: دیوانی بێسارانی
سەرناو: دەردین دڵ بە کام
لەبارەی شیعر: هێنانە سەر ڕێنووسی هۆرامی: ئاکۆ مارانی

دەردین دڵ بە کام...
مەر ئەوسا وینی دڵەی وېت بە کام

مەجنۇن ئاسا بای کۊ گەردی کەم فام
بېزار بای جە تەنگ ڕیسوا بای نە عام

بە ناخۇن کەنی بېستۇن بە چەنگ
بدەی بەسەردا هەردەم پارەی سەنگ

شەوان و ڕۊوان ئاه و ناڵەت بۊ
وە دەرگای فەڵەک زاری و لاڵەت بۊ

بە سۊزی ئاهت هەردەم کو تاوی
بە ناخۇن هەردەم سینە بشکاوی

تا مدیەی کەریم کارسازی بۍ چۇن
زەڕیو مەیلی تۊش مەوزۆنە دەرۇن

جە هەر دۇ لاوە مەیل مەبۊ حاسڵ
ئەوسا مەوینی تۊ وېت بە واسڵ