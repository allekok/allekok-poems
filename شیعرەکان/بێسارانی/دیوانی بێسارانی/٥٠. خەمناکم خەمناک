شاعیر: بێسارانی
کتێب: دیوانی بێسارانی
سەرناو: خەمناکم خەمناک
لەبارەی شیعر: هێنانە سەر ڕێنووسی هۆرامی: ئاکۆ مارانی

خەمناکم خەمناک ...
جە جەوری گەردۇن، خەمناکم خەمناک

هەر یەندە کەردم جامەی تەن چاک چاک
پەی دۇری یاران، خاک وە سەرم خاک

مەنیشۇ وە عەرش، دۇدی ئاهی سەرد
وەختەن هەناسەم سەنگ کەرۊ وە گەرد

مەگەر خوداوەند کەرەم بکەرۊ
تەفرەقەی یاران وەهەم باوەرۊ

وەرنە جە دەرۇن پڕ دەردی زامەت
ئایر وارانەن تا ڕۊی قیامەت