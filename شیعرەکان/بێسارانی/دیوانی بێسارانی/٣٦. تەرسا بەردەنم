شاعیر: بێسارانی
کتێب: دیوانی بێسارانی
سەرناو: تەرسا بەردەنم
لەبارەی شیعر: هێنانە سەر ڕێنووسی هۆرامی: ئاکۆ مارانی

تەرسا بەردەنم... 
ڕاسەن سوجدەی دەیر، تەرسا بەردەنم

مەی نە پای مینبەر مەسجد وەردەنم
تەجدیدی مەزهەب عیسا کەردەنم

فتوای بەرەهمەن گېرتەنم نە گۊش
دینم دان جە لای دینی مەی فرۊش

کەردەنم نە دۊش خەرقەی ڕەهبانان
کېشانم جاڕۇی دەوری بتخانان

ئانە گشت جە وەخت نادانیم بېیەن
فەسڵی سەرمەستی و جەوانیم بېیەن

ئیسە ها جە گشت پەشیمانیم بەرد
فەسڵی پیریمەن، جەوانیم وېیەرد

وادەی پیریمەن، یاوانم نۊبە
نۊبەی تۊبەمەن کەرەم دار، تۊبە

ئومېدم بە تۊن وەنەم نەگیری
بویەری جە جورم وادەی کەم ویری