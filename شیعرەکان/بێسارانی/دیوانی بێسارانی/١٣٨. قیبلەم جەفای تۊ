شاعیر: بێسارانی
کتێب: دیوانی بێسارانی
سەرناو: قیبلەم جەفای تۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم جەفای تۊ...
داد، بېداد جە دەس جەور و جەفای تۊ

ئامان جە پرشنگ ئاما و لوای تۊ
فریاد جە خەدەنگ موژەی سېیای تۊ

هاوار جە ئامای شەققەی شەستی تۊ
داخ داخ جە قەتران دیڎەی مەستی تۊ

واوەیلا جە بەژن سەوڵ ئەندامی تۊ
سەرتاپا بۍ عەیب گوڵ ئەندامی تۊ

قیبلەم ئەر مەیلت مەندەن جە لامان
سا وەس پەردەی دڵ بڎە وە پامان

بتەرسە جە ئاه وەخت و بۍ وەختم
بکېیانە مەرهەم پەی زامی سەختم