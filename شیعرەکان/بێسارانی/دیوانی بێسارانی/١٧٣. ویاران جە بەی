شاعیر: بێسارانی
کتێب: دیوانی بێسارانی
سەرناو: ویاران جە بەی

ویاران جە بەی... 
ڕوخسارم زەردیش، ویاران جە بەی

پیاڵەی دیدەم پەڕ کەردەن جە مەی
ناڵەی ئینتیزار، مەکێشوو چوون نەی

ڕێزەی جەرگی وێم، کەردەن وە کەباب
یە کەباب، یە سێخ، یە بەی، یە شەراب

گەرمەن مەجلیسم، سەوڵی خەرامان
قەدەم ڕەنجە کەر، مروەتەن ئامان

سا باوەر تەشریف، بوورێ وە یانەم
ئاوا کەر یانەی سەدساڵ وێرانەم

ئەر ناری تەشریف، سزام سەختەن سەخت
ئەویچ دوور نیەن، جە بەدبەختی بەخت