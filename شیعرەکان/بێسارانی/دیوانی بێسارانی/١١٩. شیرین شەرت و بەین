شاعیر: بێسارانی
کتێب: دیوانی بێسارانی
سەرناو: شیرین شەرت و بەین

شیرین شەرت و بەین ...
قات بیەن جە لات، ڕەویەی شەرت و بەین

چوون خۆفت نیەن تۆ جە من و بەین
قەتڵت واجبەن، وە گەردەنم دەین

پەی چێش کە جەلای شەرتو شۆن داران؟
ساحیب وەفا و بەین ڕووی ڕۆزگاران

هەرکەس بێ شەرتەن جە بەینەت دوورەن
واجب القتلەن، ئەر سەد چوون حوورەن

تۆ خودا خەیرت دۆ، ئازیزەی نەبات
چمان شەرت و بەین قات بیەن جەلات

ئەگەر مەزانی زوڵفان عەنبەر بۆ
بێ شەرتی خاسەن، تۆ کەردەن بەخۆ

تەقسیرێ مەگیر من بێزارم جێت
چەنی بێ شەرتی وێت مەزانی وێت