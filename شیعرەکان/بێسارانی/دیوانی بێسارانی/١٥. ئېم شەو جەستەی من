شاعیر: بێسارانی
کتێب: دیوانی بێسارانی
سەرناو: ئېم شەو جەستەی من
لەبارەی شیعر: هێنانە سەر ڕێنووسی هۆرامی: ئاکۆ مارانی

ئېم شەو جەستەی من ...
ئېم شەو ئەر مەدیش کەسێ جەستەی من

حاڵی پەشېویای جەستەی خەستەی من
نائومېد مەبی، پەرێ جەستەی من

دەرۇن جە دۇریی، مەگریا بە تاو
جە چەم مەتکېیا پەیاپەی هۇناو

ناڵەی ناڵینم وە پای عەرش یاوا
ڕوخسارم نەڕۇی زەمین مەساوا

نە گاهێ ڕاحەت، نە لادێ ئاوام
تا سوب سپی بی، بەو تەور، ویارام

کەسێ پەی قیبلەش یە ژیانش بۊ
پەیش کەمەن بەی تەور، ئەر سەد گیانش بۊ