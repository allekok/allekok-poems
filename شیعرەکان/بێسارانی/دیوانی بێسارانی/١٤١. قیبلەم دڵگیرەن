شاعیر: بێسارانی
کتێب: دیوانی بێسارانی
سەرناو: قیبلەم دڵگیرەن
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم دڵگیرەن...
جە نازاری وېش، ئەوەند دڵگیرەن

موژەش چۇن پەیکان، خەمزەش چۇن تیرەن
جە دەرۇنمدا دایم دڵگیرەن

دیدەش چۇن جەللاد، وازەن پەی قەتڵ
هیچ ڕەحمش نېیەن مەعلۇمەن جە دڵ

خوداوەند ڕەحمێ بدەرۊ پەنەش
ئەی بۍ مروەتی بستانۊ چەنەش

تۊ مەبە وە تەنگ جە واتەی بەڎان
ئەر هەی بیناییم سەر وە سەنگ مەڎان

بەد هەر بەد بیەن خاسی حیسابەن
با مەیلت بەیۆ خەیلێ سەوابەن