شاعیر: بێسارانی
کتێب: دیوانی بێسارانی
سەرناو: دڵەی من پېتەن مەر نمەزانی؟
لەبارەی شیعر: هێنانە سەر ڕێنووسی هۆرامی: ئاکۆ مارانی

دڵەی من پېتەن مەر نمەزانی؟
مەشی وە یانان، ئایر مەسانی

ئایرێ چۇن دڵ من بە دەستت بۊ
ئایر واستەنی، پەی چی قەستت بۊ؟

دڵەی من وەسەن جیۊتی ئایر
پەنەش سۊچیۊ کەژ و کۊ و بایر

بگېرەش وە دەست هەی ئاوات واستە
بەرەش وە یانان ئایر جەی ئاستە

بڵا بانە یۊ ڕۇ بە ڕۇی شەماڵ
نەبا ئاڵەمێ پېش بۊ وە زوخاڵ