شاعیر: بێسارانی
کتێب: دیوانی بێسارانی
سەرناو: شیرین شەرم نېیەن
لەبارەی شیعر: هێنانە سەر ڕێنووسی هۆرامی: ئاکۆ مارانی

شیرین شەرم نېیەن...
شیرین پەی خاسان، شەرت هەن، شەرم نېیەن

پەی چېش مەواچان حیجاب خاس نېیەن؟
جە ئافتاو خاستەر کەسێ کۍ دېیەن؟

ئەگەر پەی خاسان حیجاب خاس مەڎی
ئافتاب و مەهتاب هیچ کەس نمەڎی

کەسێ وېنەی تۊ شەم بۊ جەمینش
لازم پەروانان مەیان وە دینش

ئېمەیچ پەروانەی شەم شوناسانیم
پەڕ و باڵ سفتەی دینی خاسانیم

میللەتی پاک دین پېغەمبەرانیم
نەک جە تایفەی کەم نەزەرانیم

بنمانە جەمین نۇری پاکتەن
ئەر تۊ پاکەنی، جە کۍ باکتەن؟