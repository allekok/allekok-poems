شاعیر: بێسارانی
کتێب: دیوانی بێسارانی
سەرناو: دڵە دەردی دوون

دڵە دەردی دوون ...
بۆ، مبە وە تەنگ جەفای دەردی دوون

وێت مەکەر بە چنگ خاری خەم زەبوون
بێ پەروا نیشە تا چوون مەبۆ چوون

ئەر خەم و خەیاڵ، چوون کۆ لێت بارەن
ئەر شادیش مەبۆ، هەزار هەزارەن

ئاخر هەر دووشان بە بێ مودارا
مەویەران چوون باد، بێ سوود وە سارا

سا بە بێ سوودەن خەم و شادی دوور
بۆ تا پەی شادیش بنیەم بەندی جوور

گەردەن نیهادەی بەندی قەزاش بە
بێ پەروا جە بەند ڕشتەی ڕەزاش بە