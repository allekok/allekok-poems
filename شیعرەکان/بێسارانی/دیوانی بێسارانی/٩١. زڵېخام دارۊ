شاعیر: بێسارانی
کتێب: دیوانی بێسارانی
سەرناو: زڵېخام دارۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

زڵېخام دارۊ...
شەستی تۊ مایەی زیندەگی دارۊ

با بەیۊ فېشتەر، جە هېزی ئارۊ
نەبا دڵ جە داخ گېیانش بسپارۊ

پەی چېش بە پەیکان تۊ ژېیانمەن؟
وەرنە نەمەندەن وەختی گېیانمەن

ئازیز با بەیان خەدەنگان خاس خاس
پەیاپەی پەی پەی ژارالۇی ئەڵماس

هەم بشان بشان بە ڕشتەی جەرگم
هەر تاکە بەرشۊ خۊفی ڕۊی مەرگم

شېیەنم نە دڵ چەندە پەیکانێ
جەو بۊنە مەمەندەن نیمە جە گیانێ

فیدات بام، جە شەست مودارات نەبۊ
زیندەگی بەخشەن مەودای تیری تۊ