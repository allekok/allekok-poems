شاعیر: بێسارانی
کتێب: دیوانی بێسارانی
سەرناو: هامسەران سەندەن

هامسەران سەندەن... 
یەک شەخس یەکجار دڵم لێم سەندەن

شابازەن، تەڕلان، زەریفەن، ڕەندەن
پەی خەمزە و نازش فامم نەمەندەن

گوڵەن، گوڵ خونچەن، --- تەمام
هێمای ---، نەیاوان بەکام

سۆسەنەن سۆسەن، تەمام نەشکوفتەن
هەزار دڵ پەرێش یانەی دڵ سوفتەن

سەوڵەن، بەر ئامان نە دلێو چەمەن
خەزێنەی شاهان، بەهای ئەو کەمەن

زوڵفان لوول وەردەن، وستەن بە وەردا
من کەردەن بە قەیس، مدەو بە سەردا

وێڵ وێڵ مەگێڵوو هەر ڕۆ جە هەردان
ساکن نمەبوو ساتێ جە دەردان

پەرێ ئاهووی وەحش، جە دەست کەردەن ڕەم
ئەرواح لێم سەندەن، نەمەندەن پەنەم

جەیرانەن جەیران، جە ماچین ئامان
نەسیب بەند کەردەن جەی موڵک دامان

یاڵا بەند ببۆ جەی ئاوەدانی
با یەعقووب نەبۆ یەک جار هیجرانی