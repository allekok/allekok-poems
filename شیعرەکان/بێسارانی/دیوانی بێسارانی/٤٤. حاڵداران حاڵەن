شاعیر: بێسارانی
کتێب: دیوانی بێسارانی
سەرناو: حاڵداران حاڵەن
لەبارەی شیعر: هێنانە سەر ڕێنووسی هۆرامی: ئاکۆ مارانی

حاڵداران حاڵەن ...
حاڵێ پېم یاوان نمەز چە حاڵەن

سەرم داخ کەران یە کەم خەیاڵەن؟
سپی سەنگێ دیم واتم یە لاڵەن

لاڵان، خەسرەوان نە کەمەر مەبۊ
سەنگ، هەر گەدایێ پاش نە سەر مەبۊ

فرە کەس چۇن من، خام خەیاڵ مەبۊ
کەی سەنگ بە دانەی دوڕ و لاڵ مەبۊ؟

خەیاڵم بەد بی ئەسڵش نەبی ساف
نیشانەی لاڵیش بەرشی بە خیلاف

سپی سەنگێ دیم بە لاڵم زانا
لاڵ بام ئەر هەنۍ بە لاڵش وانا