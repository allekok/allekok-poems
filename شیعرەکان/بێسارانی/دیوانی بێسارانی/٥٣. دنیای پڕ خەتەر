شاعیر: بێسارانی
کتێب: دیوانی بێسارانی
سەرناو: دنیای پڕ خەتەر
لەبارەی شیعر: هێنانە سەر ڕێنووسی هۆرامی: ئاکۆ مارانی

دنیای پڕ خەتەر ...
پەرسام جە دنیای دایم پڕ خەتەر

واتم سفڵەی شۇم بەد جە بەد بەدتەر
چېشەن چەنی کەس نمەدی وەسەر؟

یە چېشەن ئەر شان ئەر کەمتەر گەدان
جە بۍ وەفاییت سەر وە سەنگ مەدان؟

هەر کەس مەوینی پەنەت نېیەن شاد
گشت جە داخی جەور جەفای تۊشەن داد

بۍ وەفا و شرەنگ جەفاکارەنی
دایم پەی یاران دڵ ئازارەنی

هەردەم نەردی جەور جەفا مەشانی
بە یاران جەفای دۇری مەنمانی

چېش مەبۊ سۇدت شای بۍ قەراران
دۇر مەوزی جە هەم دیداری یاران