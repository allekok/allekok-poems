شاعیر: بێسارانی
کتێب: دیوانی بێسارانی
سەرناو: قیبلەم نە خاوم
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم نە خاوم...
قیبلەم چە خێرتەن، نمەی نە خاوم؟

یا شۇمی منەن، ڕەنج بەردەی لاوم؟
یا تۊ ڕەنجیدەی؟ سۊمای دۇ چاوم

مەگەر خاترت جە من ڕەنجیدەن
نە شەو مەی نە خاو، نە ڕۊ وە دیدەن؟

بەشق ڕەزای حەق شەوێ جە شەوان
بۊرۍ نە خاوم چۇن پەیکی دەوان

تا تېر تەماشای باڵات بکەرۇن
نەوا داخانت وە قیامەت بەرۇن

قیبلەم مەتەرسۇ، تۊرت یەکجار بۊ
ئاهیری دۊزەخ لېم ئېختیار بۊ