شاعیر: بێسارانی
کتێب: دیوانی بێسارانی
سەرناو: قیبلەم نە خاوم

قیبلەم نە خاوم ...
قیبلەم چە خێرتەن، نمەی نە خاوم؟

یا شوومی منەن، ڕەنج بەردەی لاوم؟
یا تۆ ڕەنجیدەی؟ سۆمای دوو چاوم

مەگەر خاترت جە من ڕەنجیدەن
نە شەو مەی نە خاو، نەڕۆ وە دیدەن؟

بەشق ڕەزای حەق شەوێ جە شەوان
بوورێ نە خاوم چوون پەیکی دەوان

تا تێر تەماشای باڵات بکەروون
نەوا داخانت وە قیامەت بەروون

قیبلەم متەرسوو، تۆرت یەکجار بۆ
ئاهیری دۆزەخ لێم ئیختیار بۆ