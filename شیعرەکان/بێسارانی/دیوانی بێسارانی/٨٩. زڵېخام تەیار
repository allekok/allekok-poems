شاعیر: بێسارانی
کتێب: دیوانی بێسارانی
سەرناو: زڵېخام تەیار
لەبارەی شیعر: هێنانە سەر ڕێنووسی هۆرامی: ئاکۆ مارانی

زڵېخام تەیار...
سەحەر کەرد ئاخېز، خاڵان کەرد تەیار

سا کە ڕۇی جام دی بە دیدەی خومار
داش بە سەنگ دا مینای جام بە قار

وات چە خێرتەن، لېڵاو بامەنی؟
جەی لېڵاوتەر بای، چە خاس جامەنی

جام لاڵا بە زار بە زگارەوە
بە مینای شکەست پارەپارەوە

واتش یە چېشەن، چۇن بەی تەورەنی؟
پېسە بۍ ئنساف، چمان گەورەنی؟

جامان بە جەمین تۊ لېڵاو بامەن
تۊ بۍ ئینسافی چېش گونای جامەن