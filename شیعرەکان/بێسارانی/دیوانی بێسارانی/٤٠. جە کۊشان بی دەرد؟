شاعیر: بێسارانی
کتێب: دیوانی بێسارانی
سەرناو: جە کۊشان بی دەرد؟
لەبارەی شیعر: هێنانە سەر ڕێنووسی هۆرامی: ئاکۆ مارانی

جە کۊشان بی دەرد؟ ... 
فەرهاد و مەجنۇن جە کۊشان بی دەرد؟ 

فەرهاد نەتاواش بېستۇن ساکەرد
مەجنۇن جە ئاهش سەنگ مەبی وە گەرد

فەرهاد هەر سەنگش تاشا بە تیشە
مەجنۇن کۈ گەردیش کەردەبی پیشە

فەرهاد هەرسەنگش مەتاشا جە تاش
مەجنۇن جە ئاهش سەنگ مەبی خاش خاش

مەگەر دەردەدار چۇن ئەوان مەبۊ
دایم ڕەنگ زەبۇن، ناتەوان مەبۊ