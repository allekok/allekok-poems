شاعیر: بێسارانی
کتێب: دیوانی بێسارانی
سەرناو: قیبلەم وانابۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم وانابۊ...
وەر جە تۊ فېشتەر، کەسم وانابۊ

وە هەر دۇ دیدەم، نەشتەر شانابۊ
غەیر جە تۊ کەسم بە خاس زانابۊ

ئەر من -- تۊم نە دەم زېیا بۊ
ئاهیر وە مېحراب مزگیم نېیا بۊ

ئەر باوەڕ داری، شای لاڵ جەمینان
بدان وە تاڵەم، ناحەق مەوینان

وەر نەسپەردیم وەبۍ ڕایی وېت
هەناسەی سېیای سەردم گەرۊ پېت