شاعیر: بێسارانی
کتێب: دیوانی بێسارانی
سەرناو: بەی گشت دەردەوە
لەبارەی شیعر: هێنانە سەر ڕێنووسی هۆرامی: ئاکۆ مارانی

بەی گشت دەردەوە...
بەی گشت زامەوە، بەی گشت دەردەوە

بەی جەستەی خەمین ڕەنگی زەردەوە
ها جە نەو قەبرم ئاوا کەردەوە

ئامانەن ئەو سا وە قەبرم بەران
نیشانەی جەستەی خەستەم بکەران

بە وەڵگی خەزان بپۊشان سەنگم
تا نیشانە بۊ جە زەردیی ڕەنگم

کۊنە کەمانان باوەران وە بەر
هەر یۊ خەمتەرەن بنیانیم وەسەر

بنیانیم وەسەر کۊنە کەمانێ
ئەو جە قامەتم دارۊ نیشانێ

تا وینان یاران چەفتی کەمانم
بزانان کوشتەی دەردی خەمانم