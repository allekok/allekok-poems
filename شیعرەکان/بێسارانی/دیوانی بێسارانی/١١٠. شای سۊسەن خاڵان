شاعیر: بێسارانی
کتێب: دیوانی بێسارانی
سەرناو: شای سۊسەن خاڵان
لەبارەی شیعر: هێنانە سەر ڕێنووسی هۆرامی: ئاکۆ مارانی

شای سۊسەن خاڵان...
مایەی ڕېحانان، شای سۊسەن خاڵان

کەردەنش وە زێد بورجی کۊساڵان
دینش سەرمایەی دڵ کەردەن تاڵان

دۇ زوڵفش دەستەی پەریزاد بەستەن
دۇ دیدەش دیدەی نەرگسی مەستەن

سوڵتانی سۊسەن، تەختی سوڵتانی
شېیەن نە مەزهەب، خاڵی موڵتانی

گوڵانی ڕەنگ ڕەنگ، نازاران دڵگیر
وەفراوان نېیان، نە پاشان زنجیر

نەبا جە ناگا دۇر گنان جە لاش
بنان وەخت سەیر فەرشی قەدەمگاش

گاهێ مەیلش هەن وە سەیرانی گوڵ
پا نەنیۈ وە بۇم، بنیۊ وەبان گوڵ

شیرین لەیلېوەن، سپەردەی وەیس بۊ
چۇن لەیلۍ ڕ‌ەنگەن، با یەکېش قەیس بۊ