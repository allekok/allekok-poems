شاعیر: بێسارانی
کتێب: دیوانی بێسارانی
سەرناو: چراغ جەی دنیا

چراغ جەی دنیا ...
ئەوەند ئاواتم مەندەن جەی دنیا

وەرتەر جە مەردەن بە دیدەم بدیا
لەب وە بانی لەب لاڵی تۆم بنیا

هەر دوو بنیامان سەر وە یەک سەرین
کەردامان ڕازی ویەردەی وەرین

بدیام دەستی تۆم شیەن نە گەردەن
دەرسات مەواستم ئاوات وە مەردەن

بۆ بنیام نەبۆی زوڵف مشکینت
بکەردام تەواف کەعبەی جەمینت

باڵای وێم پەشتان باڵات بکەردام
حەسرەت نمەبی، ئەگەر بمەردام