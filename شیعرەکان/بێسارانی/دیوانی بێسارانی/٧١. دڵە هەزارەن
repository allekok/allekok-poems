شاعیر: بێسارانی
کتێب: دیوانی بێسارانی
سەرناو: دڵە هەزارەن
لەبارەی شیعر: هێنانە سەر ڕێنووسی هۆرامی: ئاکۆ مارانی

دڵە هەزارەن...
ئەر سەد زامەتت هەزار هەزارەن

ئەر سەد خەیاڵت شەوان چۇن خارەن
بېوەفا، ئاخر جەفات بەی کارەن

فرە کەس چۇن من نە دایەرەی دەور
خەلق بېیەن پەرێ مەینەتان و جەور

ئاخر جەفاشان بۍ بارە بېیەن
بەین جە بەختشان ئاوارە بېیەن

سا بېوەفایان، پەرێ ئەو یاران
وەفا و مەیلشان، بەبۍ موداران