شاعیر: بێسارانی
کتێب: دیوانی بێسارانی
سەرناو: شیرین بەینی نۊ
لەبارەی شیعر: هێنانە سەر ڕێنووسی هۆرامی: ئاکۆ مارانی

شیرین بەینی نۊ...
تۊ چەنی بەڎان، بەستت بەینی نۊ

زوڵف ئەشەد کڵاف، خاڵان عەنبەر بۊ
چۇن بۍ بەینەت پیت بېزیام جە تۊ

ئەو ڕۊ ئیبتیدای عەهد و پەیمان بی
پەیمانت بە عەهد لەیلای زەمان بی

بە لەفزی شیرین ئیقرارت مەکەرد
لافی بەین مەدای، سەوگەندت مەوەرد

منیچ بەو گوفتار خەیلێ بەردم ڕەنج
واتم مەر بە ڕەنج پەیدا ببۊ گەنج

ئاخر نە گەنج دیم، نە سەوگەند، مایە
ڕەقیب ناستانەت یاوا بە پایە

حاشا، جە ئەلتاف لوتفی خوداوەند
ڕەنجبەر بېبەش بی، ڕەقیب وایەمەند