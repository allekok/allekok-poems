شاعیر: بێسارانی
کتێب: دیوانی بێسارانی
سەرناو: شیرین زوڵف لۇل
لەبارەی شیعر: هێنانە سەر ڕێنووسی هۆرامی: ئاکۆ مارانی

شیرین زوڵف لۇل...
فیدای زوڵفت بام، گا کرژەن، گا لۇل

گا چۇن سېیامار، پەشېوەن، مەلۇل
گا وېنەی لاولاو، مەپېچیۆ نە تۇڵ

گا گا پەشېوەن، گاهێ گرنجەن
گا گا گرەبەند، مڵەمای زنجەن

گاگا چەم وەردەن چۇن چەنبەرەی چین
گا پەی جەمینت بېیەن وە پەڕچین

گا تاتان جە تاو سەرڕشتەی شەماڵ
گا خەفتەن ساکن نە دەورانی خاڵ

دیدەم چېش مەبۊ، تایێ جەو زوڵفە؟
جەو زوڵفی وەش بۊی، لۇلی سەرکوڵفە

شای شیرین پەیکەر، جەمین جامی ساف
پەرێم بکېیانی تایێ جەو کڵاف

بماڵۇن نە چەم ساکن بۊ جە دەرد
دڵ بی بە زوخاڵ، با نەبۊ وە گەرد