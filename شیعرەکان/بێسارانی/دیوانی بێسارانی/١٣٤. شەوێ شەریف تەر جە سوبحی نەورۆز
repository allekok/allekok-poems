شاعیر: بێسارانی
کتێب: دیوانی بێسارانی
سەرناو: شەوێ شەریف تەر جە سوبحی نەورۆز
لەبارەی شیعر: هێنانە سەر ڕێنووسی هۆرامی: ئاکۆ مارانی

شەوێ شەریف تەر جە سوبحی نەورۊز
ڕەوشەنتەر جە زوڵف، ماهی دڵ ئەفرۊز

ئاسمانان یەک یەک پرشنگ مەشانان
مەلەکان جە عەرش لاحول مەوانان

هەر جە وادەی شام، تا وە سوب سەڵات
بوڵبوڵ مەوانا بانگی یا حی وات

ستارە جە بورج بە جەولان کەرۍ
زوهرە موقابیل بورجی موشتەری

دڵ وە مەیل یار شیرین تەدارەک
هەوا فەرەح بەخش، ساعەت موبارەک

دڵ بەندی زنجیر زوڵفی گرنج بی
دۇ لەب میوەچین نارنج نارنج بی

درېغا ئەو شەو تا وە سوب سەحەر
لەب وە بانی لەب تا یوم المحشر