شاعیر: بێسارانی
کتێب: دیوانی بێسارانی
سەرناو: قیبلەم گرفتار
لەبارەی شیعر: هێنانە سەر ڕێنووسی هۆرامی: ئاکۆ مارانی

قیبلەم گرفتار...
دڵ بە جەفای تۊ، بېیەن گرفتار

هېجرانت بەی تەور وەنەم کەردەن کار
مات و بۍ دەنگم چۇن نەقشی دیوار

نە زۇان یاران چەنیت کەرۊ ڕاز
نە هەن دەلیلێ عەرز کەرۊ نېیاز

نە گۊش، نە زۇان، مژنەوۊ دەنگت
نە چەم نۇرش هەن بوینۊ ڕەنگت

نە کۊتا مەبۊ هەناسەی سەردم
نە تۊ مەزانی بە حاڵی دەردم

خەریکم بەی دەرد جەفای سەختەوە
بەی تاڵەی بەدبەخت مەجنۇن ڕەختەوە