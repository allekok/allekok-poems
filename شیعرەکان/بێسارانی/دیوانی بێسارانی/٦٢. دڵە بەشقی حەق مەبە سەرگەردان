شاعیر: بێسارانی
کتێب: دیوانی بێسارانی
سەرناو: دڵە بەشقی حەق مەبە سەرگەردان
لەبارەی شیعر: هێنانە سەر ڕێنووسی هۆرامی: ئاکۆ مارانی

دڵە بەشقی حەق مەبە سەرگەردان
مەشۊ نە جامەی گرۊی بېدەردان

بېدەردان داران دڵێ وېنەی سەنگ
بە هیچ خاس و گەست، نمەیان وە تەنگ

نە پەروای نەدین، دڵبەرشانەن
نە سەودای کەسێ نە سەرشانەن

شەوان تا بە ڕۊ، ڕۊوان تا بە شەو
هیچ نمەزانان غەیر جە خورد و خەو

بېزار بە جە دین ئەو ناجەستانە
ئەو دڵ سەنگانە، بۍ دەرد خەستانە

با مودام جە دۇد دەرۇنت پەڕ بۊ
لېوت جە شەربەت شەوناڵین تەڕ بۊ

با ناڵەش بەرز بۊ، ڕەنج بۍ بەر بېیەن
بۍ قەدر و قیمەت دەربەدەر بېیەن