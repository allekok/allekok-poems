شاعیر: شێخ سەلام عازەبانی
کتێب: چوارینەکانی خەییام
سەرناو: کێ لە هاتندا پرسی پێ کرا؟
لەبارەی شیعر: نووسین: کەماڵ ڕەحمانی - @chapkagolibevena

٣٦

کێ لە هاتندا پرسی پێ کرا؟ 
خۆ لە مردندا هەر بە زۆر برا
نامەرد هەی ساقی شەرابێ تێکە
بۆ دنیای تاریک هەر مەیە چرا
«چوارینەکانی خەییام، وەرگێڕاوی: شێخ سەلام. »

هاتن بە دەستمان نەبوو تا نەڕۆین
تاڵاوی مەرگیش هەر ئەبێ بخۆین
دەخیلتم ساقی هەستە تا زووە
داخی زەمانە با بە مەی بشۆین
«چوارینەکانی خەییام، وەرگێڕاوی: ئەحمەد شاڵی. »

لەم هاتنە بێهودەیە بیرم شاشە
سەرباری خەمان بیر و خەمی ئەولاشە
مەیگێڕ وەرە قۆڵ هەڵکە گڵێنەت بێنە! 
خەم چڵکی دڵە، بە مەی بشۆرین باشە
«چوارینەکانی خەییام، وەرگێڕاوی: مامۆستا هەژار. »

چون آمدنم به من نَبُد روز نخست
وین رفتنِ بی‌مُراد عَزمی‌است دُرُست
برخیز و میان ببند ای ساقی چُسْت
کاندوهِ جهان به مِی فرو خواهم ‌شُست
«خیام نیشابوری»