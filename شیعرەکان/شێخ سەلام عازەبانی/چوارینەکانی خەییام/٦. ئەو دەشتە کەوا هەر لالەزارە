شاعیر: شێخ سەلام عازەبانی
کتێب: چوارینەکانی خەییام
سەرناو: ئەو دەشتە کەوا هەر لالەزارە
لەبارەی شیعر: نووسین: کەماڵ ڕەحمانی

٥

ئەو دەشتە کەوا هەر لالەزارە
گوڵاڵەی خوێنی چەن شەهریارە
وەنەوشەی ڕەنگ‌شین لە خاک دێتەدەر
دەنکە خاڵەکەی سەر گۆنای یارە
«چوارینەکانی خەییام، وەرگێڕاوی: شێخ سەلام.»

هەر پنجە گوڵێکی سوور لە گوڵزارێ بوو
ئەو سوورییە خوێنی دڵی دڵدارێ بوو
هەر پەلکە وەنەوشەیەک لە هەردێ دەردێ
خاڵێکە لەسەر ڕوومەتی نازدارێ بوو
«چوارینەکانی خەییام، وەرگێڕاوی: مامۆستا هەژار.»

لە هەر جێ گوڵ و لالەزارێکە
ئەو گوڵە خوێنی پاشای شارێکە
هەر وەنەوشەیەک دەم ئەکاتەوە
خاڵی سەر گونای چاو بەخومارێکە
«ئەحمەد شاڵی»

لە هەر دەشتێکا کە گوڵزارێکە
ڕەنگی گوڵ خوێنی شەهریارێکە،
وەنەوشەی مۆری لە گڵ دەرهاتوو
خاڵێکی جوانی ڕووی نیگارێکە!
«مامۆستا گۆران»

در هر دشتی که لاله‌زاری بوده‌است
از سُرخی خون شهریاری بوده‌است
هر شاخ بنفشه کز زمین می‌روید
خالی است که بر رُخ نگاری بوده‌است
«خیام.»