شاعیر: شێخ سەلام عازەبانی
کتێب: چوارینەکانی خەییام
سەرناو: سەوزەگیای تازە لێوی جۆییبار
لەبارەی شیعر: نووسین: کەماڵ ڕەحمانی

١٢

سەوزەگیای تازە لێوی جۆییبار
سروچکە ئەدەن دەمی نەوبەهار
نامەردت نەکەن سەرنجی بدەن
نیشانت ئەدا، تازە خەتی یار
«چوارینەکانی خەییام، وەرگێڕاوی: شێخ سەلام. »

هەر گیایەک لە گوێ ئاوێک ڕوواوە
ئەڵێی مووی لێوی تازە خەت داوە
نەکەی گیا هەرگیز بێ‌باک بشێلی
لە گڵی لەشی وەک گوڵ خەمڵاوە
«چوارینەکانی خەییام، وەرگێڕاوی: مامۆستا گۆران. »

هەر سەوزە کە تازە لە دەم ئاوێ ڕواوە
وەک تازە خەتێ لە لێوی لاوێ ڕواوە
هەنگاوێ لەسەر شینکە بە پارێز دانێ
ئەو شینکە لە خاکی مەستەچاوێ ڕواوە
«چوارینەکانی خەییام، وەرگێڕاوی: مامۆستا هەژار. »

لە هەر قوژبنێک سەوزە و مێرگێکە
لە خوێنی گەشی جوانەمەرگێکە
پێ توند دامەگرە لەو سەوزەگیایە
ڕەگ و ریشەکەی دڵ و جەرگێکە
«چوارینەکانی خەییام، وەرگێڕانی: ئەحمەد شاڵی»

هر سبزه که برکنار جویی رُسته است
گویی ز لب فرشته‌خویی رُسته است
پا بر سر سبزه تا به خواری ننهی
کان سبزه ز خاک لاله‌رویی رُسته است
«خیام. »