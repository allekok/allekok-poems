شاعیر: شێخ سەلام عازەبانی
کتێب: چوارینەکانی خەییام
سەرناو: بە شنەی سەبا گوڵ پەردەی دڕی
لەبارەی شیعر: نووسین: کەماڵ ڕەحمانی - @chapkagolibevena

٢٥

بە شنەی سەبا گوڵ پەردەی دڕی
بولبول بە ناڵە دەنگی هەڵبڕی
لە سایەی گوڵدا دانیشە کە گوڵ
ئەبێتۆ بە خاک، لە خاک دەرپەڕی
«چوارینەکانی خەییام، وەرگێڕاوی: شێخ سەلام. »

شەماڵ داوێنی گوڵی دادڕان
بلبل لە ناو گوڵ کەوتۆتە فەغان
لە ژێر سێبەری گوڵانا تاوێ
دانیشە زۆر جار ئەڕوێ لە خاکمان
«چوارینەکانی خەییام، وەرگێڕاوی: ئەحمەد شاڵی»

بڕوانە دڕی با پەردەی ڕووی گوڵ
سەرگەرمی عەشقە بلبلی سەر چڵ
لە بن گوڵباخا دانیشە، گوڵباخ
زۆر جار ڕواوە و بۆتەوە بە گڵ
«چوارینەکانی خەییام، وەرگێڕاوی: مامۆستا گۆران. »

گوڵ یاخە دەکاتەوە بەرامبەر بە شنە
بولبول دڵی خۆشە کەوتە ئاواز و قنە
تا تۆش و گوڵیش نەبوونە تۆزی بەر با
مەی بێنە لە گوڵزارێ بخەین باروبنە
«چوارینەکانی خەییام، وەرگێڕاوی: مامۆستا هەژار. »

بنگر ز صبا دامنِ گُل چاک شده
بلبل ز جمال گُل طربناک شده
در سایهٔ گُل نشین! که بسیار این گل
از خاک برآمدَست و در خاک شده
«خیام. »