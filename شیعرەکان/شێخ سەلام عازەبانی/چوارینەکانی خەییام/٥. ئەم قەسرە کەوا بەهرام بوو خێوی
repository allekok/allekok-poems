شاعیر: شێخ سەلام عازەبانی
کتێب: چوارینەکانی خەییام
سەرناو: ئەم قەسرە کەوا بەهرام بوو خێوی
لەبارەی شیعر: نووسین: کەماڵ ڕەحمانی

٤

ئەم قەسرە کەوا بەهرام بوو خێوی
لانەی ئاسکە، جێ ڕاوی ڕێوی
بەهرام چۆن گۆڕی کرد بە بریانی
گۆڕیش بەهرامی وا کرد بە شێوی
«چوارینەکانی خەییام، وەرگێڕاوی: شێخ سەلام. »

لەو کۆشک و سەرایەدا کە جەم جامی گرت 
ڕێوی ترەکیوە، مامز ئارامی گرت 
بارام کە هەموو ژیانی خۆی گۆڕی دەگرت 
دیت بە چ جۆرێ گۆڕێ بارامی گرت؟ ! 
«چوارینەکانی خەییام، وەرگێڕاوی: مامۆستا هەژار. »

ئەو کۆشکەی جێگای کەیفی جەمشید بوو
ئاسک تیا ئەژی و مام ڕێویش بێچوو
بەهرام کە گۆڕی ئەکرد بە کەباب
گۆڕ گرتی خۆی و مردوو بەسەرچوو
«احمد شاڵی»

ئەو کۆشکەی بەزمی تیا گێڕا بارام
بۆ ئاسک و ڕێوی بوو بە جێی ئارام
بارام کە گۆڕی ئەگرت تا مابوو
نەتدی گۆڕ ئەوی چۆن گرت سەرئەنجام؟ ! 
«مامۆستا گۆران»

آن قصر که جمشید در او جام گرفت، 
آهو بچه کرد و روبَهْ آرام گرفت؛ 
بهرام که گور می‌گرفتی همه عُمر، 
دیدی که چگونه گور بهرام گرفت؟ ! 
«خیام. »