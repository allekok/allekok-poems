شاعیر: شێخ سەلام عازەبانی
کتێب: چوارینەکانی خەییام
سەرناو: گەر هاتنی من قازانجی تۆیە
لەبارەی شیعر: نووسین: کەماڵ ڕەحمانی - @chapkagolibevena

٢١

گەر هاتنی من قازانجی تۆیە
تانی تەونی ژین بۆچی بێ‌پۆیە؟ 
لەناو چەنبەری چەرخا گیانی پاک
بۆچی بسووتێ؟ بۆ ڕەنجەڕۆیە؟ 
«چوارینەکانی خەییام، وەرگێڕاوی: شێخ سەلام. »

هاتن و چونمان بێ سوود و هۆیە
قالیچەی ژینمان بێ تان و پۆیە
لە گێژەی چەرخا ئای کە گیانی پاک
ئەسوتێ قرچ و هەرا و بۆسۆیە
«چوارینەکانی خەییام، وەرگێڕانی؛ ئەحمەد شاڵی»

لە هاتنمان و چوونمان سوو کوانێ؟ 
بۆ تەونی هیوا تای دەزوو کوانێ؟ 
لەناو چەمبەری چەرخا هەزاران
گیان سووتا و خۆڵی بەباچوو کوانێ؟ 
«چوارینەکانی خەییام، وەرگێڕاوی: مامۆستا گۆران. »

ئەم هاتن و چوونی ئێمە چی لە دوایە؟ 
کێی وا هەیە لەم گڵۆڵە هەڵکا تایە؟ 
ئەو لاشە هەموو دەکەونە ئاورگی نەمان
سووتمانی وەهام نەدیوە؛ دووکەڵ نایە! 
«چوارینەکانی خەییام، وەرگێڕاوی: مامۆستا هەژار. »

از آمدن و رفتنِ ما سودی کو؟ 
وز تارِ امیدِ عمرِ ما پودی کو؟ 
چندین سر و پای نازنینانِ جهان
می‌سوزد و خاک می‌شود؛ دودی کو؟ 

از آمدن و رفتنِ ما سودی کو؟ 
و از تارِ امیدِ عمرِ ما پودی کو؟ 
در چنبر چرخ جان چندین پاکان
می‌سوزد؛ خاک می‌شود؛ دودی کو؟ 
«خیام»