شاعیر: شێخ سەلام عازەبانی
کتێب: چوارینەکانی خەییام
سەرناو: گایەک لە ئاسمان ناوی پەروینە
لەبارەی شیعر: نووسین: کەماڵ ڕەحمانی - @chapkagolibevena

٣٣

گایەک لە ئاسمان ناوی پەروینە
گایەک کۆڵەکەی ژێری زەمینە
بە چاوی خیرەد سرنجێ بدە
مابەینی دوو گا کەرگەل ببینە
«چوارینەکانی خەییام، وەرگێڕاوی: شێخ سەلام. »

گایەک لە ئاسمان ناوی پەروینە
گایەکیش ئەڵێن لەژێر زەمینە
سا چاو بگێڕە ئەی خاوەندی هۆش
لە ناو دوو گادا کەرگەل ببینە
«چوارینەکانی خەییام، وەرگێڕاوی: مامۆستا گۆران. »

گایێکە لە عاسمان و ناوی کۆیە
گایێکە دەڵێن هەڵگری هەرد و بۆیە
سەیری کەرەگەل بکەی لە ناو ئەم جووتە
گەر ژیر و بەبیری سەیری خۆش بۆ تۆیە
«چوارینەکانی خەییام، وەرگێڕاوی: مامۆستا هەژار. »

گاوی است در آسمان و نامش پروین
یک گاو دگر نُهفته در زیر زمین
چشم خِرَدَت باز کُن از روی یقین
زیر و زبَرِ دو گاو مشتی خر بین! 
«خیام نیشابوری»