شاعیر: شێخ سەلام عازەبانی
کتێب: چوارینەکانی خەییام
سەرناو: دای بە گوێی دڵدا فەلەک پەنهانی
لەبارەی شیعر: نووسین: کەماڵ ڕەحمانی - @chapkagolibevena

٥٣

دای بە گوێی دڵدا فەلەک پەنهانی
تۆ چەوت و چێڵی لە من ئەزانی
لەم دەورە و پێچە گەر دەستم ئەبوو
خۆم نەجات ئەدا لە سەرگەردانی
«چوارینەکانی خەییام، وەرگێڕانی: شێخ سەلام. »

بە گوێما فەلەک هێواش چرپانی
تۆ حوکمی قەدەر لە من ئەزانی
ئەم گێژ و خولەم بە دەست خۆم بوایە
خۆم ڕزگار ئەکرد لە سەرگەردانی
«چوارینەکانی خەییام، وەرگێڕانی: ئەحمەد شاڵی. »

گەردوون بەدزی دوێنێ لە لام درکانی
هەرچی بەسەرت دێ لە دەس ئێمەت زانی
لەم چەرخ و خولەمدا دەسەڵاتم بوایە
خۆم ئێستە ڕەها دەکرد لە سەرگەردانی
«چوارینەکانی خەییام، وەرگێڕاوی: مامۆستا هەژار. »

در گوشِ دلم گفت فلک پنهانی: 
حُکمی که قضا بُوَد ز من می‌دانی؟ 
در گردشِ خویش اگر مرا دست بُدی
خود را برهاندمی ز سرگردانی
«خیام»