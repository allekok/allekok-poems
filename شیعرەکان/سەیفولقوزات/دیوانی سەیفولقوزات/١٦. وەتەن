شاعیر: سەیفولقوزات
کتێب: دیوانی سەیفولقوزات
سەرناو: وەتەن
لەبارەی شیعر: بۆ شاگردانی مەکتەب یا نەوجەوان

ئەی گوڵی گوڵزاری دین، ئەی نەوجەوانانی وەتەن! 
ئەی لە هیممەتدا بەقیمەت یەک بە یەک دوڕڕی عەدەن! 

ئەی نەوەی باز و شەهێن! بۆ تۆ جەلادەت فیترییە
سەیری ئەتڕافت بکە یەکبارە ڕاوی تۆ دەکەن

حەز دەکەن جێی باب و باپیرتان بزانن کوێ بووە؟ 
دەرسی تاریختان کە خوێند جوغرافیا دیققەت بکەن