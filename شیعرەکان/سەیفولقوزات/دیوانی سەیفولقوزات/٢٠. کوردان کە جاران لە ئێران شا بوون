شاعیر: سەیفولقوزات
کتێب: دیوانی سەیفولقوزات
سەرناو: کوردان کە جاران لە ئێران شا بوون

کوردان کە جاران لە ئێران شا بوون، 
ئێستا ژێردەست و پەست و گەدا بوون

جێی ڕاو و سەیری کاری کوردان بوون
لە ڕەوەی کێوان نەڕەی شێران بوون

تا پێکەوە بوون هەموو برا بوون
کە لێک دابڕان، جەرگ بڕاو بوون

ئێستە یەک یەکیان لە خەو ڕا ڕابوون
کە ساحێب فیکر و تەگبیر و ڕا بوون

ئەمڕۆ بزانن کە بەشخوراوین
لە بورجی خۆمان وەدوور خراوین

تاکەی ژێردەستی و ئیتاعەت کێشی؟ 
لازمە بۆمە مەئال ئەندێشی