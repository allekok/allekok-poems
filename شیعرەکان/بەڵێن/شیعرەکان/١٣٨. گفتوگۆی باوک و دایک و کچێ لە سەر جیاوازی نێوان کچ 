شاعیر: بەڵێن
کتێب: شیعرەکان
سەرناو: گفتوگۆی باوک و دایک و کچێ لە سەر جیاوازی نێوان کچ و کوڕ
لەبارەی شیعر: چیرۆکە شیعر - بەریتانیا - ٢٠٢٥/٦/٣٠ - نووسین: سەعید سەدیق

*** *** ***

باوک

ڕۆڵە جوانەکەم کچی شیرینم
تاکو لە ژیانام مەرگت نەبینم
تۆی فریاد ڕەسی هەم ڕەجبەرم
تۆی خەمخۆرو تۆی تاجی سەرم

*** *** ***

بە هیوام تۆمان هەر بۆ بمێنێ
داوام لە خوایە تۆم لێنەسێنێ
بەبێ تۆ ژیانمان وا هەرەسدێنێ
گەر تۆ نەبی کێ هەیە بمانلاوێنێ

*** *** ***

دایک

ڕۆڵە جوانەکەم دنیا و ژینم تۆی
تۆ خۆشەویستی بەبێ ڕەنگو بۆی
لە خزم و کەسم ئەوەی جیایە تۆی
تۆ سۆمای چاوو هەم هێزی ئەژنۆی

*** *** ***

من بە تۆوە هەم لەم دنیا و ژینە
بۆمان بویتە ئەو هەنگوینە شیرنە
لەو گەردوونەی ئێمەی تیا هەوێنە
خۆمان ئەبینینەوە لە نێو ئەم ئاوێنە

*** *** ***

کچ

زۆر خۆشەویستن ئەی باوە و دایە
تا ماوم سەرم لەکڕنوش و لەڕێتانایە
چەنێ خزمەتتان کەم ناچێ بەزایە؟
ئەمە سیستەمی ژیانەو ئاماو ئاوایە

*** *** ***

تێناگەم جیاوازی نێوان من و براکەم
بۆچی وا ئەکەن من سەرپۆش بکەم؟
نابێ لە ماڵ بچمە دەر ئەبێ پرسکەم
بۆچی ئەبێ من ئەوە بکەم و نەکەم؟

*** *** ***

بەڵام براکەم بەدڵی خۆی ئەکا
جارێ پێی ناڵێن جامانە لەسەر کا
یا بۆ چونە دەرەوە هیچ پرسێ ناکا
هەر چێ بیهەوێ بەدڵی خۆی ئەکا

*** *** ***

بەڵام بۆ من هەموشتێ ناو بڤەیە
ناشیرینە و نابێ هەموی عەیبەیە
کوشتەی من ئەو خوو ڕزیوانەیە
کلتوری کۆن و نەشیاو ئەو کارانەیە

*** *** ***

پێویستە منیش وەک ئەو ئازاد بم
خۆ منیش مرۆڤم بۆ چی وانە بم؟
جیاوازیمان چییە با منیش بزانم؟
هەر ئەوە نیە ئەو کوڕە من کچم

*** *** ***

دایک

ئەیەڕۆ کچەکەم ئەوە تۆ چی ئەڵێی؟
جیاوازیتان ناکەم تۆش لەجێی ئەوی
کلتور و دەستورمان ئاوایە ئەبێ بزانی
کوڕ شوانە و کچ لەماڵ مەڕ ئەدۆشی

*** *** ***

بۆ جامانەکەش کوڕ لەکۆنا بەستوێتی
بەڵام نازانم بۆ لە ئێستایا بەکاری ناهێنی
دەربارەی چونە دەرەوەو گەڕان و سەیران
چونکە ئەو نێرینەیە پێیدراوە سەربەستی؟

*** *** ***

باوک

ئەو نێرینەیە بۆ هەر جێ بڕوا ئازادە
لە هەر شوێنێ بێ زیان لە کەس نادە
ئەو بۆ ئێمە جێگەی ڕێزە و هەیبەتە
فریاد ڕەسی ماڵە ئەو وەک پاشا زادە

*** *** ***

لای باو پاپیران و ئێمە ئاوا باوە
کچ لە ماڵ و کوڕ بۆ دەرەوە بوە
لە کۆنەوە هەر وا هاتوە هێنراوە
کوڕ ئەو ئەرکەی پێدراوەو سپێراوە

*** *** ***

کچ

ڕاستە باوە گیان ڕاستە دایە گیان
کوڕ بۆ دەر و کچیش لە نێو ماڵەکان
بەڵام هەسناکەن کچ بێبەشە لەژیان
جیاوازی زۆرە لەنێوان کچان و کوڕان

*** *** ***

هەست ئەکەم ئەوە ماف پێشێل کردنە
کچ هێشتنەوە لەگۆشەی ماڵ و قوژبنە
کە ئەوەش نیوەی مردنەو نیوەشی ژینە
دانمان زۆر بەخۆدا گرت لەو سەبرگرتنە

*** *** ***

ئیتر بەسە پێویستە سەربەست و ئازاد بین
پێویستە ئێمەش لە جێگەی هەموان بین
ئەی وەنیە دوکتۆرو مامۆستا و شۆفێرین
تەیارە لێخوڕ دەریاوان کارگێڕی هاتوچۆین

*** *** ***

کەواتە نێوان کوڕ و کچ جیاوازیان نییە
ئەم بێمافیەی کچ لەجێگەی خۆی نیە
ڕاستە لە کۆنەوە وا بوو ئەو بیر تەسکیە
بەڵام بۆ ئێستا نابێ و نەنگ و شورەییە

*** *** ***

هیوا ئەخوازم بە یەک چاو کوڕو کچ سەیرکرێن
لە نێوانیانا هیچ فەرق و جیاوازیەک نەکرێن؟
کوڕن یا کچن ئەبێ وەک یەک مافیان پێبدرێن
بە ئازاد ڕێگەی پۆشینی جل و بەرگیان پێبدرێن

*** *** ***

باوک و دایک

تۆ ڕاستەکەیت کچ و ڕۆڵەی شیرینمان
هەڵە بوو کردمان لەگەڵت ببورە لێمان
سەردەم وێران بێ هەم ئێمە پەشیمان
غەدر و زوڵمێکی زۆرمان لێکری لە ژیان

*** *** ***

ئەبێ کچان وەک کوڕان ئازاد بن لەژین
لە خواردن و خواردنەوە لەبەرگ پۆشین
لە شوانی و لە دەر هەم لە مەڕ دۆشین
سەربەستبن لە ژیان بۆ ئەشق و ئەوین

*** *** ***

ئێمە هەست ئەکەین کە خەتا بارین
زوو لە لادێ بوین ئێستاش لە شارین
هەستەکەم ئێستا دنیا تەواو گۆڕاوە
جیاوازی نیە کچان و کوڕان لە ژین

*** *** ***

کچ

سوپاستان دەکەم دایە و بابەی خۆم
هەتاکو مردن من هەر خەمتان ئەخۆم
بۆ ئازادیم خەتای وەنیە عورف و عاداتە
هەرچی ڕاز و گلەییە من لەوانی ئەکەم

*** *** ***

چیبکەین ئەو سەردەمە ژیان ئاوا بوو؟
هەر کوێرەوری و دەردە سەری بوو
بیرو ڕاش وەک ئێستە فراوان نەبوو
خوو ڕەوشتی بۆگەن بەسەرمانا زاڵ بوو

*** *** ***

ئێستا ژیان گۆڕاوە و زۆر پێشکەوتوە
پیا و هەژمار ناکرێت لە جێی نەبوە
شایی و سەرچۆپی بەدەست ژنەوە
دڵخۆشم کە مافمان بۆ گەڕایەوە.

*** *** ***