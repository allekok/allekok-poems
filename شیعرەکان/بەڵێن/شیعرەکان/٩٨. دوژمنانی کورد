شاعیر: بەڵێن
کتێب: شیعرەکان
سەرناو: دوژمنانی کورد
لەبارەی شیعر: بەریتانیا - ٢٠٢٥/٣/١ - نووسین: سەعید سەدیق

دوژمنانم بەکوشتن و لە سێدارەدان نەوەستاون
ئەنفال و کیمیا باران و ئەم قوربانیانەشمان داون
لەگەل نیشتیمان خاک و زەوی زاریشم داگیر کراوە
ئەمانەی کە باسم کردن زۆر کەمن هەر سەرە داون

***** ***** *****

لە ڕۆژ هەڵاتم دوژمنی فێڵبازم پەت و سێدارەیە
لە باشورم ئەنفال کیمیا گۆڕی بەکۆمەڵ لەزەویایە
لە باکورم زیندانی و ڕاوەدوونان کوشت و کوشتارە
لە ڕۆژئاواشم بەردەوامە ئەو ململانە سیاسیەیە

***** ***** *****

دوژمنی چاوڕەشم هەر بە وانەش نەوێستاوە
هۆش و بیریشمی داگیر کردوە و لەبنی هێناوە
هەر بەزۆرە ملێ و بەزەبری خەنجەر و شمشێر
بەرنامە و پڕۆگرامێکی نادروستی لە سەرم داناوە

***** ***** *****

سەڕەڕای ئەمانەش نەیانهێشتوە بەزمانم بدوێم
بنوسم بخوێنم یا بەمێژوو کلتورم رەئی خۆم دەربڕم
ئەم دوژمنانە زۆر دڕندە و فاشی کۆنە پەرست بوون
هیچ سیمای مرۆڤایەتی و ڕەوشتیان تێدا نابینم؟

***** ***** *****

گلەیی و ڕەخنەی زۆرم هەیە لە زلهێزانی جیهان
لە یو ئێن ئەمریکا بەریتانیا فەرنسا و ئەڵمان
ئەوان دەسەڵاتی گەورەن ئەتوانن شتێبکەن
لە گەڵ چین و ڕوسیا و بەکۆمەکی هەموان

***** ***** *****

داوامان لێکردن و دووبارە داوایان لێ ئەکەین
کوا ئەو هێزو تواناو بیرو ڕاو بەڵێنەی پێتانداین؟
ئەوە بۆ ئێوە کەسەر و نەنگێکی یەکجار زۆرە
ڕووتاندێ لەمیدیاو شاشەکانەوە بڵێن هەین

***** ***** *****

شەرمە کە ئێوە بە خۆتان بڵێن ئێمە زلهێزین
دادپەروەرین مافی گەلان ئەدەین و ئەپارێزین
ئەم زەویە و جیهانە کە ئێوە بەڕێوەبەرن تێیدا
بۆیە ئاشتی و ئازادی و یەکسانی تیا نابینین

***** ***** *****

بەڕاستی نەنگە بڵێن ئێمە هەین لەم جیهانەیە
کە نەتوانن گەلێ ڕزگارکەن لەم بێ ماف و لانەیە
ئەی ئێوە چین و چکارەن لە جهان و سەر زەوی؟
مافی مرۆڤ و گەلانتان بۆ پارە و بۆ بەرژەوەندیە.

***** ***** *****