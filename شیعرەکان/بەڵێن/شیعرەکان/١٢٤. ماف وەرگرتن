شاعیر: بەڵێن
کتێب: شیعرەکان
سەرناو: ماف وەرگرتن
لەبارەی شیعر: بەریتانیا - ٢٠٢٥/٥/٢٣ - نووسین: سەعید سەدیق

گەلی یەکگرتوو وەک ئەرجەنتین ئەبێ
ئەو گەلە کە خاوەنی یەک بڕیار ئەبێ

بازرگان و خاوەن کێڵگە پەلەوەریەکان
ویستیان نرخی هێلکە بەرز و گران کرێ

خەڵکی ئەو وڵاتەش بڕیاریاندا هێلکە نەکڕن
تا نرخی هێلکە هەرزان نەبێ و نەیەتە خوارێ

بازرگان و دەوڵەت بەم کارەیان سەریان سوڕما
جارێکی تر نرخی هێلکەیان هێنایە خوارێ

خەڵکەکە خۆڕاگر بوون واش هەر نەیانکڕی
تا وایانکرد بۆ نرخی یەکەم جار بێنە خوارێ

سزایەکی قورسی دەسەڵات و بازرگانانیاندا
بۆ ئەوەی هەتا هەتایە لە بیریان نەچێ

تەمێیان کردن بۆ حەوت پشت و زیاتریش
بۆ ئەوەی جارێکی تر نرخی هێلکە گران نەکرێ

ئیجا خەڵک دەستیان کردەوە بەکڕینی هێلکە
گەلی وشیار و یەکگرتوو ئەبێ خاوەن بڕیار بێ

ئاوا چۆکیان بە دەسەڵات و بەبازرگانان دادا
نەک خۆپیشاندان یا دەوڵەت سکاڵا وەرنەگرێ

ئەبێ بەهەوڵدان یا بەشێوەی ڕاست و دروست
مافی خۆت و گەلەکەت ئاوا دەستەبەر ئەکرێ.