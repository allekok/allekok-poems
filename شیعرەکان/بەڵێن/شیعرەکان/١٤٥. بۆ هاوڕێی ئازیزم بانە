شاعیر: بەڵێن
کتێب: شیعرەکان
سەرناو: بۆ هاوڕێی ئازیزم بانە
لەبارەی شیعر: میسر - ٢٠٢٥/٧/١٧ - نووسین: سەعید سەدیق

سڵاو لە بانەی گوڵ هاوڕێ دوورەکەم
هاوڕێی چەن ساڵەو شارو سلێمانیەکەم
بەقەی هەرەمەکانی میسر بیرت ئەکەم
بیری بینینی چاوە کاڵەکانیشت ئەکەم
بۆنی دووری و قسە خۆشکانت ئەکەم
بۆنی قژی نیگرۆ نیگرۆ و زەردت ئەکەم
هاوڕێی ئازیزو دڵسۆزو هاوڕێ باشەکەم
حەزەکەم بۆ یەک جار سەردانت بکەم
ئەوەی لە دڵمدایە تەواو بۆتی باسبکەم
هاوڕێ شیرینەکەم هاوڕێ دێرینەکەم
هاوڕێ ئاقڵ و ژیر بە وەفاو ڕاستگۆکەم
هاوڕێی هەمیشە و خۆشەویستەکەم
من وام لە میسر و تۆش لە سلێمانی
من تۆم ئەوەنە خۆش ئەوێ ئایا ئەزانی
تۆ ڕوح و گیانمی هەم گلێنەی چاومی
بینینی تۆ خۆشحاڵییە دەرمانی زاممی
هەر لێرە لەمیسرەوە تاوەکو سلێمانی
هەواڵت ئەپرسم بانە گیان تۆ چاومی
ئەگەر تۆش هەواڵی هاوڕێت ئەپرسی
سوپاست ئەکەم لە جێی دوو چامی
ئیتر خوا حافیز بە خوات ئەسپێرم
تا مردن هاوڕێمی بەجێت ناهێڵم
ماری

تێبینی // ماری برازام لەگەڵ دایک و باوکیدا کە لە میسر بون بەتەما بون بڕۆن بۆ کەنەدا داوای لێکردم کە شیعرێکی بۆ هاوڕێیەکی بۆ بنوسم کە لە سلێمانی بوو کە ناوی بانە بوو وەسفی هاوڕێکەی بۆ کردم و منیش ئەم شیعرەم بۆ نوسی