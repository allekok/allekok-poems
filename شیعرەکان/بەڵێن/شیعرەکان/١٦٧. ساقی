شاعیر: بەڵێن
کتێب: شیعرەکان
سەرناو: ساقی
لەبارەی شیعر: بەریتانیا - ٢٠٢٥/٩/١ - نووسین: سەعید سەدیق

ساقی بۆم تێکە یەک پێکێ شەراب
با تێر مەستمکا وەک چەوری کەباب
چەوری کەباب و شەراب نامکوژێ
ئازار ئەمکوژێ دوور لە دایک و باب

ئەم دابڕانەم ڕۆژێک ئەم کوژێ
غوربەتیش زیاتر گیانم ئەکێشێ
تەنیا هەتوانە بۆ و زام و دەردەم
چارەسەریشە یەک خەستە پێکێ

بە پێکێ شەڕاب دڵم خۆش ئەبێ
بە تەسەوف بێت ئەو دنیام نابێ
لێرە دڵخۆشبم ئەو دنیام لە چی؟
ڕوح لاشەی چۆڵکرد کوا بەئاگا دێ؟