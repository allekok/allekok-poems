شاعیر: بەڵێن
کتێب: شیعرەکان
سەرناو: ماوە تێبگەین
لەبارەی شیعر: بەریتانیا - ٢٦/٧/٢٠٢٤ - نووسین: سەعید سەدیق

مرۆڤ ئێستا زۆری ماوە تێبگا دنیا چ باسە
ئەگەر ئەوەندەی تر بیبینێ نشێوو تاسە
ئێستا هیچ لە دنیا نەگەیشتووە دنیا چەن قوڵە؟
دەریا و زەریا لەچاو ئەوا هەر وەکو گۆلە
ئەزانی ٧٠٠ ساڵ لەمەو پێش ژیان چۆن بووە؟
جێگا و مەنزڵمان کۆخ و کەپر بووە
ئێستا ئەبینی هەر بینایە و بەئاسمانا چووە
گەشتیش بۆ ئەستێرەکانی تریش چووە
هێشتا ماویەتی شتی تریش بکرێ
گۆڕانکاری وا ئەکرێ ئاقڵت نایگرێ
بەداخەوە ئەو ڕۆژگارەیە ئێمە نایبینین
بەدەست خۆمان نیە ژیانمان جێدێڵین
هەروەک چۆن ئەو مرۆڤانەی ڕۆشتن بێ ئاگایی
ئەم پێشکەوتنەی ئێستای ئێمەیان نەبینی
دنیا هەروا بووە و هەرواش ڕۆشتووە
مرۆڤ دوای گیان دەرچوون بێ ئاگا بووە.