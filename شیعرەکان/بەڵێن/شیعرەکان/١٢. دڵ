شاعیر: بەڵێن
کتێب: شیعرەکان
سەرناو: دڵ
لەبارەی شیعر: بەریتانیا - ٢٧/٤/٠٢٤ - نووسین: سەعید سەدیق

دڵ بۆ خۆی دڵە هەر وەک شوشەیە
ئەوەندە ناسکە دەڵێ ی پەشمەیە!
*** *** *** *** ***
دڵ شێوە و شکڵی گەلێ جوانە
خاوەن سۆزیشە هەم میهرەبانە
*** *** *** *** ***
دڵ هەیە توندە هەشە ئارامە
هەیانە ڕەقە پێت ئەکا گەمە
*** *** *** *** ***
هەیانە نەرمە و سۆز و میهرەبان
بەزۆری ئەمانە هەیە لە لای ژنان
*** *** *** *** ***
چاکی دڵ هەرگیز بەزمان ناوترێ
مرۆڤ کە دڵی نەبێ ئەبێ چی لێبێ؟
*** *** *** *** ***
هەسەکەم ئەبێتە دڕندە و وەحشی
هەموو شتێ ئەکا کاری ناڕەواو ناشی
*** *** *** *** ***
دڵ بۆ خۆی گۆشتە هەم خوێنە
مەرهەمی زام و هەم دەرد و برینە
*** *** *** *** ***
ئای دڵە هارە هۆ دڵە شێتە!
تۆ ڕاڕا مەبە پێمبدە ئەو نێتە
*** ***. *** *** ***
بەدەست چیەوە وا گیرت خواردوە؟
وا بزانم ئاشقە کە هۆشتی بردووە
*** *** *** *** ***
تۆ هاوسۆزی خۆت گەلێ خۆشەوێ
مەحاڵە بێ ئەو سایەت بسرەوێ
*** *** *** *** ***
دڵ خۆی هەمیشە تک تک لێ ئەدا
بەقسەی خۆی نەبێ بەهی کەس ناکا
*** *** *** *** ***
خەڵک ئەپرسن بۆچی دڵ تەنگە؟
چۆن خۆ ڕائەگرێ لەو جێگا تەنگە؟
*** *** *** *** ***
دڵ حاکمی سینگە وا داندراوە
لەوێ دەربێنرێ وەفای نەماوە
*** *** *** *** ***
دڵ لە کاتی سۆزداری ڕوح ئەلاوێنێ
چخۆشی و شادیە بۆ لای ئەهێنێ؟
*** *** *** *** ***
کاتی ناخۆشیش مات و مەلولە
هەر وەک کەسێکی بێ پارە و پولە
*** *** *** *** ***
ئەی دڵ هاوارە کەس مەڕەنجێنە
ئەم ژیانە خۆشەی لێ مەشێوێنە.
*** *** *** *** ***