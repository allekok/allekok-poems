شاعیر: بەڵێن
کتێب: شیعرەکان
سەرناو: هەڵبژاردن
لەبارەی شیعر: بەڵێن - بەریتانیا - ٤/١٠/٢٠٢٤ - نووسین: سەعید سەدیق

وا هەڵبژاردنە دەنگ بۆ کێ ئەدەی
وریابە ئامان دەنگت بە فێڕۆ نەدەی
ئەمجارە هەڵبژاردنی(پ)کوردستان زۆر گرنگە
هێزدارەکان دێنە خوارێ و دەبنە بالە و لەنگە
لەم هەڵبژاردنەدا میللەت وشیار بە
ئەوەی گەندەڵ بوو لە بەرچاو لایبە
ئەوەی دزیش بوو تۆڵەی لێکەوە
لەم هەڵبژاردنەیا وەڵامی دەوە
دەنگ بە بەو کەسە کە شایستەیە
لە کاتی پێویست ئاگای لێت هەیە
نەک دەنگ بەی بەکەسێ خزمەتی خۆیکا
سەروەت و سامان هەمووی بۆ خۆی ببا
ئەم ڕەنگانەی هەن گشت تاقیکرانەوە
بە زەرد و سەوز و سپی و شینەوە
زۆر جار دەنگت دا ئابەو ڕەنگانە
نە هاتنە فریات کاتی تەنگانە
سەرەتایترین ماف موچەو ئاو کارەبا
نەیان ئەتوانی ئەوانەشیان پێ نەدرا
ئەوانەو شتی تریش کە زۆر پێویستن
هیچیان پێ نەکرا ئەوان خۆویستن؟
ئەوان هیچیان خزمەتیان بەئێمە نەکرد؟
بەڵکو تەنیا خزمەتی گیرفانی خۆیانکرد
ئاخر دەسەڵات چۆن ئاوا ئەبێ؟
بەرامبەر میللەت ئاوا خەمسارد بێ
ئەم جارە دەنگ بدە بە پارتێکی نوێ
پارتەکەی شاسوار ئەویش نەوەی نوێ
بزانن ئەو چۆنە تاقی کەنەوە؟
کە باش نەبوو ئەویش بگۆڕنەوە
دیارە کوڕێکی گەنجە زۆر بە توانایە
مافی خەڵکیشی زۆر لا ڕەوایە
هەستەکەم بە ئەو چاکسازی بکرێ
پێویستە ئەم جارە دەنگی پێ بدرێ
هیوا دەخوازم کە چارە سەر بێ
جێی ئومێدو دڵخۆشی خەڵک بێ
با تا چەند ساڵێ دەسەڵاتی لا بێ؟
ئەگەر باش نەبوو با ئەویش لا برێ
لەوڵاتان پارتەکان پێشبڕکێیە بۆچاکیو باشی
هەوڵیان بۆ خزمەتکاری و بۆ دادپەروەری
بۆ موچە و ئاوو کارەباو جادەو ڕێگاو بان
بۆ خوێندن و پەروەردەی جوانی مناڵان
بۆ سیستەمی تەندروستی ئەبێ چۆن بێ؟
بە چ ڕێگایەک کە گونجا و تر و باشتر بێ؟
ئەمانەو زۆر شتی تریش ئەبنە گفت و بەڵێن
لای خۆمان پێچەوانەیە گشت وەعدو بەڵێن
ئەوەی وتیان و ئەیڵێن گشتی درۆیە
نەهامەتیەکەش هەر بۆ من و تۆیە
وریابە ئەمجارە بزانە کێ هەڵەبژێری
زۆر باش بیرکەوە و بکە گوڵ بژێری.

تێبینی// من خۆم سەر بەهیچ پارت و حیزبێک و لایەنێک نیم؟ بەڵام ئەوە ٣٣ ساڵە ئەم دەم و چاوو دەسەڵاتانە حوکمی ئەم هەرێمە ئەکەن هیچ گۆڕانکاریەکیان نەکردووە؟ لەبەر ئەوە پێویستە دەسەڵات و دەم و چاوی تازەیتر تاقی بکرێنەوە هیوادارم لە دەسەڵاتی تازەیا گۆڕانکاریەکی ڕیشەیی بکرێت.