شاعیر: بەڵێن
کتێب: شیعرەکان
سەرناو: بەخۆشیەکانت دڵخۆشم
لەبارەی شیعر: بەریتانیا - ٢٠٢٥/٧/٢٥ - نووسین: سەعید سەدیق

پێم خۆشە تۆ لە نێو گوڵ و گوڵزارا بی
منیش لە بیابان
حەزەکەم تۆ ئاوی کانیا و نۆشکەی
منیش ئاوی قوڕا و
پێم خۆشە هەمیشە تۆ لە لوتکەیا بی
منیش لە بنی چیاکان
حەزەکەم خواردنت هەموو کات خواردنی پاشاکان بێ
منیش خواردنە سادەکان
پێم خۆشە نەرم و شل بێ جێگەی خەوتنەکەت
جێگەی منیش سەر بەرد و تاتەکان
پڕ بەدڵ حەزەکەم هەموو ئاواتەکانت بۆ بێنە دی
منیش بێ هیوا بمێنم
پێم خۆشە ڕۆژگارت هەمیشە گەش و جوان بێ
هی منیش شەوە زەنگ
زۆر حەزەکەم هەمیشە بەرچاوت ڕوون بێ
میش بەر چاوم تاریک
پێم خۆشە جێگەت لە جێگەی پاشاکان بێ
منیش لە جێگەی مسکێن
حەزەکەم بەهەموو شتە باش و خۆشەکان بگەی
چش لە من واز بێنە لە من
لە بەر ئەوەی کە تۆ دڵخۆش بی
بێگومان منیش دڵخۆشم
کە هەموو هیواو ئاواتەکانت بۆ بێنە دی
بێگومان تۆش زۆر زۆر دڵخۆش ئەبی
بەدڵخۆشیەکانی تۆ منیش دڵخۆشم
بەو خۆشیانەوە هەس ئەکەم کە هەم