شاعیر: بەڵێن
کتێب: شیعرەکان
سەرناو: ئاڵۆزی ژیان
لەبارەی شیعر: بەریتانیا - ٢٠٢٥/٦/٢٣ - نووسین: سەعید سەدیق

پێم بڵێن ئێمە بۆچی ئەژین؟
ئەوە هەر ژیانە و ئەژین
ئەی کەواتە بۆ ڕێگر بین
پێویستە هاوکار بین

من هەر نازانم و نەمزانیوە
ئەم ژیانە لە کوێوە هاتوە
چۆن سەر چاوەی گرتووە؟
مرۆڤ یەکەم جار لەکوێ بوە؟

هەرگیز پەییم پێ نەبردووە
لە ئاسمانەوە یا لە سەر ئەرزا
خۆی نیشاندا و خۆی دیوە
ژیانێێکی نامۆ و زۆر ناوازا

هەر گیز ئەقڵم درکی نەکرد
لە بێ ئاگایی خۆی ئاگایی کرد
تۆ بڵێی من تۆ بمو تۆش من بی
خۆ ڕێی تێ ئەچێ بسیشمان نەکرد

من لە ژیانا ئاخ بۆ ئەوە ئەخوازم
نازانم لە باڵندەکان نەعامە یا قازم
ئەی لەسەوزەو میوە پەتاتە یا پیازم
لەو دوانەیا بێشک هەر یەکێکیانم

داخەکەم داخم لەوە خواردوو دێ
هەموو چێشتەکان پێکەوە ناکوڵێ
سەرو پێ تا زیاتر بکوڵێ تامی خۆشترە
لەسەوزەکان باینجان ئاواش ئەخورێ

لە گیاندارەکان ئاسک زۆر مەزڵوم و بێوەیە
ڕۆژەکانی هەفتە ناخۆشترینیان دوشەمەیە
چونکە دوای پشوو یەکەم ڕۆژی کار و ئیشە؟
دوای تەواوبونی ئیش وەختی یاری و گەمەیە

وەرزەکانی ساڵ خۆش و ناخۆشن بۆ ئێمە
بۆ چەند کەسانێک خۆشن هەینی و شەممە؟
کە پشووە تێکڕا ئەچین بۆ سەیران و گەشت
بۆ هەندێکمان پشوو شەممە و یەک شەممە

بەشەوو ڕۆژ بیر ئەکەمەوە لەو ئەستێرانە
کە تێکەڵکێش و تەریب دراون لەو ئاسمانە
تا ئێستاکە کەس نازانێ چۆن دروستکراون؟
کە لە بەر چاو و هات و چۆیان زۆر ئاسانە؟

شتێکیتر لە خەیاڵمایە هەوورە ئەگرمێنێ
نازانم ئەم هەموو توڕەیە لە کوێ دێنێ؟
لە خوار ئەو چادرەی مەی لەژێر ئەژین
ئەو هەموو ئاوە هەڵەڕێژێ و پێمان ناڵێ