شاعیر: بەڵێن
کتێب: شیعرەکان
سەرناو: لاوانی وڵاتم
لەبارەی شیعر: بەریتانیا - ٢٠٢٥/٨/٢٠ - نووسین: سەعید سەدیق

ئەی لاوان و گەنجانی وڵاتەکەم
ئێوەن هیوا و دوا ڕۆژی گەلەکەم

ئێوە چراو مۆمی ئایندەی ئەم وڵاتەن
ئێوە گونجاوی ئەم بارو دۆخ و هەلەن

ئەم نیشتیمان و گەلە چاوی لێتانە
خەمخۆری سەرەکین لەم نیشتیمانە

بەهەوڵ و تێکۆشان وڵات ئاوەدان ئەبێ
بە چالاکیتان گەلمان بەرە و پێش ئەچێ

هیوا خوازم ئێوەی دەستەی لاوان
خەم خۆر بن بۆ گەل و نیشتیمانتان

ئێوە توێژێکی زۆر بەسود و گرنگن
بۆیە وەک و ئاوێکی گۆم و مەنگن

ئێوەی کارە ئەکتەرێ پرشنگدار
کۆشش ئەکەن لە لادێ و لەشار

هیوا ئەخوازم جێگەتان دیار بێ
پێشکەوتنی وڵات ئەرکی ئێوە بێ

ئەزانم ئێوە بەجەرگو چالاکو وریان
گەلێ بەتوانان ئەبەنەوە گرەوی ژیان

کارەکانتان لێ دێ و زۆر لێ جوانە
وڵات و گەل نیشتیمان چاوەڕێتانە

ئومێد ئەکەم ببنە تیغ و قەڵغان
بۆ نیشتیمانە بەش خوراوەکەتان

بۆ گەلی کوردی بێبەش و چەوساوە
کە هەرگیز خێری لە خۆی نەدیووە

ببنە کالان بۆ خەنجەر و شیر و تیر
گەل و نیشتیمانەکەتان نەچێ لە بیر

هەوڵ و تێکۆشانێ بێ وچان بەن
بۆم گەلە بەشمەینەتە قوربانی بەن

ئێوە هیواو ئاواتی ئایندە و دوا ڕۆژن
گەلێ چست و چالاک و دڵ گەشن

ئێوەن لێپرسراوێتی لە ئەستۆتانە
خەمخۆرن بۆم گەل و نیشتیمانە

جێ متمانەی گەل و نیشتیمانن
توێژێ گرنگی کۆمەڵگاو هەموانن

دەست و خامەتان جوان و ڕەنگینە
گفتیشتان شیرینە وەکو هەنگوینە

جەستەتان تەندروست هزرتان ڕوناک
دڵ و دەرونتان گەش و خاوێن و پاک

کار و کاردانەوەتان خێر و بەرکەت بێ
هەر چی ئەیکەن با لەپێناوی گەل بێ؟