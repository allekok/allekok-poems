شاعیر: بەڵێن
کتێب: شیعرەکان
سەرناو: مردن
لەبارەی شیعر: بەریتانیا - ٢٠٢٥/٦/٢٢ - نووسین: سەعید سەدیق

مردن میوانێکی خێرا و لە ناکاو و کتوو پڕە
یا نایا یا کە هات زۆر خەم هێن و جەرگ بڕە
هەموو گیانێ چۆن هاتوە ئاواش ئەبێ بڕوا؟
کەواتە ئەو کەسە ژیرە کە خەم هەڵ نەگرە

***  *** ***

هەمومان گیای مردنین بۆ مردن هاتوین
کە سەرەمان هات دوا ناکەوین ئەڕۆین
ئەچینە ژێر خاک دوای نازانین چمانلێدێ
لەژێر خاک ئەمێنینەوە یا بۆ جێیتر ئەچین

*** *** ***

تەنیا هێزێ نامرێ کە ئەویش خوایە
ئەو هێزێکە هەیە و ئەبێ و لەبن نایە
تا ئێستا نەزانراوە قەبارەو ڕەنگ و ڕوی
ئەوەنە ئەزانرێ کەون بێ خاوەن نیە

*** *** ***

نازانرێ ئەو هێزە مادەیە یا ئاگاییە
ئایا وەک ئێمەی مرۆڤ تێکەڵەیە؟
هەم گۆشت و هەم ژیری و ئەقڵە
یا خۆرو گڕو ئاگر ئاوو تەوژم و بایە

*** *** ***

بەڕاستی بەئەقڵی مرۆڤ دیای ناکرێ
کە لە کوێوە هاتوە و سەرچاوە ئەگرێ
هەر ئەوەندە ئەزانین بڵێین خوا هەیە
لەوە زیاتر نازانرێ هیچ پەی پێ نابرێ؟

*** *** ***

دەبا بیرو ڕاو ئازادیمان بێ سنور بێ
هەر کەسێ چۆن بیر ئەکاتەوە وا بێ
کەس نەڵێ هەر ئەوەی من ڕاستە
ئەگەر وا بڵێ هەر خۆی بێئاگا ئەبێ

*** *** ***

وتراوە کەس نا چێتە قەبری کەسەوە
لێگەڕێن با هەر کەسێ خۆی بدۆزێتەوە
پێویستە مرۆڤ بەگشتی ڕێزی یەکگرن
لە سەر هیچ شتێ کەس مەخەرە لاوە؟

*** *** ***

ئەم ژیانە خۆشە با بە خۆشی بژین
لە بیرو ڕاو کردارا کەسمان یەکنین
لە ژیانا کەسیشمان یەکسان نین
لە پێناوی مرۆڤایەتیە بژین و بمرین

*** *** ***