شاعیر: بەڵێن
کتێب: شیعرەکان
سەرناو: گوڵ
لەبارەی شیعر: بەریتانیا - ٢٩/٤/٢٠٢٤ - نووسین: سەعید سەدیق

هیچ شتێ هەیە لە گوڵ جوان تر بێ؟
ئاوا بۆنی خۆش و ئاواش ناسک بێ
***   ***   ***   ***
بێ گومان نیە و هەرگیز نایبینی
گەر یەک ساڵی تر بکەوێ شوێنی
***   ***   ***. ***
گوڵ لەگەڵ دڵا ئاوێتەی یەکن
لە سۆزو جوانیشا هاوتای یەکن
***   ***   ***   ***
گوڵ بە هەموو ڕەنگەکانیەوە ڕازاوەیە
ماڵ و دەر و دەشت بەوان گەشاوەیە
***   ***. ***. ***
ڕەنگی زەرد و سپی لەگەڵ ڕەنگی سوور
بۆنیان زۆر خۆش دێت لە نزیک و دوور
***   ***   ***   ***
ڕەنگی مۆر و پەمەیی بەتۆخ و بەکاڵ
ئەمە بەی بەیارو سەر بخاتە ژێر باڵ
***. ***   ***. ***
ڕەنگی نێرگزی لەگەڵ سپی شیری
ئەمانە پێویستە ببرێن بۆ دیاری
***   ***   ***   ***
ڕەنگی تریش زۆرە بەزمان ناژمێرێ
ساڵ بە ساڵ گوڵی تازە ئەڕوێنرێ
***. ***   ***   ***
گوڵ وا باوە کە ببرێ بۆ دیاری
بۆ لای نەخۆش لەلادێ و شاری
***   ***   ***   ***
ئەشبرێ بۆ پرسە و سەر قەبران
دەستوورێ جوانە باوە لە جیهان
***   ***   ***   ***
یا بۆ بوک و زاوا لە کاتی ئاهەنگ
زیاترگوڵ ئەبرێ بۆ شۆخ و شەنگ
***   ***   ***   ***
ئاشق و ئەوینان گوڵ ئەیەن بەیەک
گوڵ دیاریە جوانە لەبری هەر شتێک
***. ***   ***   ***
دڵداران بە گوڵ یەک ئەلاوێنن
بە ڕەونەقی جوان خۆیان ئەنوێنن
***   ***   ***   ***
گوڵ ڕوح و هەوێنی ئاشقانە
گوڵ بێ ئاشقان کوێی جوانە؟
***   ***   ***. ***
بۆیە ئەڵێم گوڵ لەجوانیە بێ وێنەیە
هەرکەسێ بۆنی گوڵێ نەکا دێوانەیە
***   ***   ***   ***
دە با هەمومان بە گوڵ ئاشنا بین
لەسەر جوانی و بۆنەکەی هاوڕابین.
***   ***   ***   ***