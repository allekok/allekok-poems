شاعیر: بەڵێن
کتێب: شیعرەکان
سەرناو: سلێمانی
لەبارەی شیعر: بەریتانیا - ٢٠٢٥/٧/٣١ - نووسین: سەعید سەدیق

سلێمانی ئەی شارەکەی شاران
تۆ شای شارانی لە دنیاو جیهان

چەنەها دوژمن و ناحەزت بینی؟
ویستیان بتخەن بەڵام نەیانتوانی

جێ کۆنەکانی سلێمانی ئەمانە بوون
زۆر خۆش و دڵگیر و بەرفراوان بوون

گۆیژە مەڵکەنی سەرشەقام کانێسکان
چوار باخ لەگەڵ دەرگەزێن و جولەکان

سلێمانی گۆیژە بەرزی ئەزمڕت هەیە
خانەقا سەرکارێز مامە یارەت هەیە

هەواری تازەو هەوارە بەرزەت هەیە
دەربەندی بازیان و دەروازەت هەیە

سەیوان برایم پاشا سەرکارێزت هەیە
کانێسکان مەڵکەنی و دارۆغات هەیە

سەرچنار جێگەی سەیرانگەی جاران
خۆشترین شوێن بوو لە کوردستان

کۆڵان و بازاڕت ئێوارانی سەهۆڵەکە
کچان دەستە دێن جوانن وەک لۆکە

ئەی شارەکەی ئەدەب و شاعیرانم
هەر تۆی شاری نواندنی شانۆکانم

تۆی شاری قوربانی و ڕۆشنبیران
هەر تۆی شوێنی دێرینی باو باپیران

مزگەوتی گەورە سەرای ئازادیەکەت
پارکی ئازادی و باخە گشتیەکەت

لە سەر و ترەوە فولکەی ئاسکەکان
شوێنێ دێرینە پێی ئەڵێن کانێسکان

لە خوارەوە حەسیب ساڵح پاڵاسەکەت
خوار ئەویشەوە فوڵکەی دەستاڕەکەت

لەوێوە بۆ فلکەی ئاسۆی دەلاکو سەیوان
بۆ خەبات و جولەکان و خانووە قوڕەکان

بۆ هەموو شوێنە خۆشو دێرینەکانی شار
بەسەیرانگاکانیەوە خۆشترینیان سەرچنار

شاری شێخ محمود و شۆڕشگێڕانی
قازی مهاباد شێخ سەعیدی پیرانی

شاری نوسەران شاری ئەدیبان
تۆ ئەوانەت وە بەرهەم هێنان

مەحوی بێکەس لەگەڵ پیرەمێرد
ئەوان پێشەوا بوون لە نێو کورد

ئەوان نوسەرو شاعیرو زانا هەرسیان
ئەوانە لەم شارەدا چاویان هەڵێنان

مێژوێکی جوانیان بۆمان نوسیەوە
هەتا دنیا دنیایە بۆمان ئەمێنێتەوە

مرۆڤانی وەکو کاروان عوسمان
وەک عەلی بۆسکانی هاتنە ژیان

یەکیان موزیک و دەنگ خۆش بوو
ئەوەی تریان چاک و خۆبەخشبوو

زۆریتر لە ئەدیب و مۆسیککاران
لە خۆ بەخش و شۆڕش گێڕان

لەم شارەدا بوو سەریان هەڵدا
لە خۆ بوردوو بون کۆڵیان نەدا

ئاسۆی دەلاک و زۆر قارەمان بونە پرد
لە پێناو کورد لە شارا خۆیان بەختکرد

بەڵام داخەکەم کەس پێی نەزانی!
بۆ گەل و شارخۆیان کردە قوربانی

تا ئەم شارە جوانتر و خۆ ڕاگر تر بێ
گەلەکەی زیاتر تیا خۆشبەختتر بێ

هەمویان لەم شارەدا هاتنە ژیان
مرۆڤی لێهاتوو بەتوانا بون ئەوان

سیمای ئەم شارەیان جوان کردبوو
ئاوا کوردیان بەرە و پێش برد بوو

خۆیان کردە قوربانی گەل و نیشتیمان
خۆیان نەمر و سەربەرز مانەوە لە ژیان

هۆ سلێمانیەکەم نەوەستای لەخەبات
ئەم دوانە ئەزمڕ و گۆیژە ببوونە قەڵات

هەزارمێرد و قەندیل وەک هەیبەسوڵتان
مێژوی چەن ساڵەی تۆیان ئاوا نەخشان؟

دوژمنان زۆر خەریک بون سەرت دانەوێ
بەڵام سەرت شۆر نەکرد بۆ هیچ دوژمنێ؟