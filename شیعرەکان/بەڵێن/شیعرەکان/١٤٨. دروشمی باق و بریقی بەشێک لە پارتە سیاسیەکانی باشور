شاعیر: بەڵێن
کتێب: شیعرەکان
سەرناو: دروشمی باق و بریقی بەشێک لە پارتە سیاسیەکانی باشوری کوردستان لە کاتی هەڵبژاردندا
لەبارەی شیعر: بەریتانیا - ٢٠٢٥/٧/٢٢ - نووسین: سەعید سەدیق

بەڵێنەکانیان

پارتەکانی باشوری کوردستان ئەمەنە زۆرن
لە نێو خۆیاندا خۆ خۆر و جاسوس و بۆرن

پارتی ئەیگوت لەگەڵ خۆڕاگری و ئاوەدانین
یەکێتی هاواری ئەکرد ئەیوت ئێمە ئەیڕوخێنین

یەکگرتوو هەر ئەوەندە ئەڵێ ئەڵێ ئیتر بەسە
هیچیان پێناکرێ تەنیا هەر قسەیان خاسە؟

کۆمەڵی دادگەریش ئەڵێ ئێمە ڕایان ئەگرین
هەرچی ناڕەوایە نایهێڵین و پێشی پێ ئەگرین

نەوەی نوێ بە هەموان ئەڵێ درۆیان ئەکەن
ڕێگەمان لێ نەگیرێ ئێمە چاکو باشی ئەکەین

هەڵوێستیش ئەیوت ئێمە هەڵوێس وەرەگرین
بەدوای کێسەکاندا ئەڕۆین و چاکیان ئەکەین

هەرچی شتە سڕی هەڵەماڵین و شی ئەکەین
ئەوەی ژێر بەڕەیە ئەیهێنینە سەر بەڕە و ئەیکەین

بەرەی گەڵ ئەیوت زۆر شت بە ئێمە ئەکرێن
هەوڵی کۆششی بۆ ئەدەین و پێیان ڕا ئەگرین

گۆڕان وتیان پارە ئەبڕینەوە بۆ کابانی ماڵ
خۆشیش ئەخەینە نێو خێزان و ماڵ

هێزی گۆڕانین و ئەیگۆڕین گۆڕان خوازین
چارەسەری کێشەی ژنان ئەکەین لە ماڵ

جێ بەجێ نەکردنی بەڵێنەکانیان

بە داخەوە پارتی لەگەڵ خۆڕاگری و ئاوەدانیدا نیە
هەر چیەک لەو کوردستانە ڕووبدات بەخەیاڵیا نایە؟

یەکێتیش نەیڕوخان بۆی نەکرا هیچی لەدەست نایە؟
ئەو هاوار و ژاوە ژاوەیان وەک هەوای دوای پەڵە وایە

یەکێتی بوو وتی ئێمە تەوتین ڕەت ئەکەینەوە
هەژماری من لەناو ئەبەین ڕایئەگرین نابێ بێتەوە

نەک ڕەتیانکردەوە و نەیانهێشت زیندوشیانکردەوە
هەر خۆشیان برەویان پێداو هێنایان چالاکیان کردەوە

نەوەی نوێش هەر وتی درۆ ئەکەن تا خۆی بەدرۆ کەوتەوە
لە ترسی دەسەڵات چۆ قاوغەکەی خۆیی و دەرنەکەوتەوە

هەر ئەڵێ ئەو دۆیە بەو ڕۆنە موچەش لە بەغایە هەرنایە
زۆر هەوڵ ئەدا و تێ ئەکۆشێ بگاتە دەسەڵات بۆی نایە

ئەو لە هەمویان باشترە ئێستا هیوایەک لەو بەدی ئەکرێ
تا ئێستا دەسەڵاتی لە دەست نەبوە کەمێ باوەڕی پێ ئەکرێ

پێی ئەچێ چاوەڕوانی دوا ڕۆژێکی گەش و ڕوناکی لێ بکرێ
ئەوانیتر هەمویان کە ئەزمونیان خرا بوو زەربی سفر ئەکرێ

یەکگروتوش کە هەر ئەوەنەی وتوو هەر وتی ئیتر بەسە
وایزانی هەر خۆی شتی پێ ئەکرێ و لە جێی گشت کەسە

ئەو تەنانەت نا توانێ خۆشی بەڕێوە بەرێت نەخوازە گەل
با دانیشێ و نەڵێت بۆستن و بەسە با ئەوە وەرگرێ بەهەل

کۆمەڵ وتبوی ڕایان ئەگرین پێیڕانەگیرا بۆخۆیان ڕاگرت
بێ پەل و پۆیان کردن و کەلەبچەشیان کردنە دەست

خۆیان پێ بەخێوو ڕزگار ناکرێت ئەوان لە جێگەی نەبوان
چۆن ئەو میللەتە ئازاد و ڕزگار ئەبێ بە پاڕانەوەی دەستان؟

هەڵوێست کە وتبوی ڕونی ئەکەینەوەو هەڵوێس وەرەگرین
ڕابەر و یەکێتریان گیرا بوو ئەی بۆ میللەت چیان پێئەکرێن؟

بروا بکەن هەر قسە و زۆر بڵێی و هەلهەلە و چەنە بازییە
ئەگینا ئەوانە و سیاسەت و کورد کوردایەتی لە کوێدایە

بەرەی گەل کە وتبوی زۆر شت بە ئێمە کراوە و ئەکرێ
ئەوانە دەرکراون پڕ بەسکی خۆشیان نانیان پێنادرێ

چۆن میللەتیان پێ ڕزگار ئەکرێت و نانیشیان پێ ئەدرێ
هیچیان پێناکرێ تەنانەت لە جێگاکانیان کردیاننە دەرێ؟

گۆڕان وتبویان پارەی کابان ئەدەین پێیان نەدرا
نەک پارەی ژنان هیچ کەسیشیان پێ دانەمەزرا؟

هیچ خۆشیشیان نەخستە نێو خێزان و ماڵ
لە سیاسەتدا دۆڕان و هاتنەوە بەدەستی بەتاڵ

وتیشیان بەڵێ ێئمە هێزی گوڕانین و هەر ئەیگۆڕین
بەڵام نەک نەیان گۆڕی تەنانەت خۆشیانیان گۆڕین

شوعی و کۆمەنیستەکان هەر ئەڵێن ئازادی یەکسانی
مافی ڕەش و ڕوت و کرێکار چۆن بەقسە وەردەگری

مەگەر بەهەوڵ وچانێ کە بکرێ و هەلیان بۆ برەخسێ
لە کوردستان چالاکی و جموجۆڵ بکەن ڕێیان پێبدرێ

ئەبێ خەبات و ماندوو بوون و تێکۆشانی بۆ بکرێ
هەروا لە خۆوە بەئاسانی دەسەڵات وەرناگیرێ

لەگەڵ هەموو پارتە دەسەڵاتدارەکانی کوردستانمە
میللەت لە خشتە مەبەن ئەوە زۆر نەنگە و شەرمە

تکایە واز بێنن لەو قسە ڕەنگا و ڕەنگ و باق و بریقانە
هیچتان ڕاست نەبون تەنیا بۆ میللەت هەڵخەڵەتانە؟

بەداخەوە ئێوە کارێکتان کرد میللەت مەڕو ئێوەش گورگ
میللەت متمانەی پێتان نەما ئێوە بکوژ و ئەوان مەرگ.