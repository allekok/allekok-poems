شاعیر: بەڵێن
کتێب: شیعرەکان
سەرناو: پەپولە
لەبارەی شیعر: ٢٠٢٥/٩/٢٧ - نووسین: سەعید سەدیق

پەپولەیە
لە سەر گوڵێ
ئەو پەپولە
بۆنێ ئەکا
یاخود شیلەی گوڵان ئەمژێ
بڕوا ناکەم
ئەمە وا بێ
ئەی کەواتە ئەو پەپولە
لە سەر ئەو گوڵە خۆی ئەنوێنێ
وا هەست ئەکەم
بۆ خواردنێ؟
چۆتە ئەوێ؟
هەر ئەگەڕێ
بەم ڕۆژگارە ئەو ئەفڕێ
ئەفڕێ و ئەچێتە لەسەر گوڵان؟
خۆشی جوانە
لە گوڵ ئەچێ
بۆیە خێرا
دێت و دەچێ؟
لەو ناوەیا دڵخۆش ئەبێ
لەگەڵ سروشتا تێکەڵ ئەبێ.