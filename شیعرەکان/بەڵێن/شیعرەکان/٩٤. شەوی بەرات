شاعیر: بەڵێن
کتێب: شیعرەکان
سەرناو: شەوی بەرات
لەبارەی شیعر: بەریتانیا - ٢٠٢٥/٢/١٣ - نووسین: سەعید سەدیق

ئەم شەو شەوی بەراتە
شەوی نوقڵ و چوکلاتە
وا مناڵان ئەگەڕێن
بیبە خشە ئەوەی لاتە

***   ***   ***

گەڕان بەجلی کوردیەوە
بێن بە پێشوازیانەوە
پێیان بەن نقوڵ و شیرنی
ئاوڕێکیان لێ بەنەوە

***   ***   ***

شەوێ خۆشە بۆ مناڵ
هەر چەن ئەکا گڕو گاڵ؟
لە کەشێکی خۆشایە
هەر وەتا نافڕێ بەباڵ

***   ***   ***

بەرات شەوێکی خۆشە
تامی شیرینی بنۆشە
لەجیاتی تامی شیرنی
ماچێ لەو لێوە گەشە

***   ***   ***

خەڵاتم کە خەڵاتێ
بۆ ئەم شەوی بەراتێ
لە جیاتی نقڵ و نەبات
با لێوت بزەم باتێ

***   ***   ***

هەتتا درەننگانی شەو
چاوی من ناچێتە خەو
ئەو شەوە بۆ من تایبەتە
ئەچمە ژوانێ لەگەڵ ئەو

***   ***   ***

شەوێ نایەب بۆ هەموان
بۆ گەورە و لاوو مناڵان
بەخۆشی ئەیگوزەرێنن
تایبەت بۆ ووردیلەکان

***   ***   ***

ماڵان گەڕان بۆ چوکلیات
جار جار پارەش بەخەڵات
دڵیان شا گەشکە ئەگرێ
کە وەریانگرتووە خەڵات.

***   ***   ***

تێبینی // بەرات وشەیەکی ڕەسەن و ڕەوانی کوردیە ئەم بۆنە و جەژنەش هی ئێمەی کوردە و (محەمەد مەردان)یش لە ساڵی (٢٠١٢)، کەلەپوور و فولکلۆرناس، دەستپێشخەریی کرد و کتێبێکی تایبەتی لەسەر مێژووی ئەم جەژنە بە چاپ گەیاندووە. ئەم کتێبەی لەسەر بەرات نوسیوە و توێژینەوەیەکی مێژوویی پەیڕەو کردووە. ئێستا کتێبەکەی لە لایەن 'محەمەد نەزیف''ـەوە، وەرگێڕادراوەتە سەر زمانی عەرەبی و چاوەڕێی چاپە.