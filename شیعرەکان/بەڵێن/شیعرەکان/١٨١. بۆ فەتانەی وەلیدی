شاعیر: بەڵێن
کتێب: شیعرەکان
سەرناو: بۆ فەتانەی وەلیدی
لەبارەی شیعر: ٢٠٢٥/٢/٢ - نووسین: سەعید سەدیق

دنیا بە ئینتیزاری شیرین تەشی دەڕێسی
تۆ نەمردووی هەر زیندوی لەبیرو خەیاڵمانی
دەنگت ناسکو شیرینە هەرگیز وەک تۆ نابێتۆ
بەداخەوە کۆچت کرد دوو بارە ناگەڕێییتۆ
چریکەو دەنگت زوڵاڵە وەکو کەوان ئەخوێنی
لەرە لەرەی دەنگەکەت مردوو بە ئاگا دێنی
هێندە بە نەغمە و خۆشە ڕوح و دڵ ڕائەژێنێ
مەگەر بولبولی سەرچڵ وەک تۆ ئاوا بخوێنێ
دەنگت وەک مۆسیقاو هەر گیز لە وێنەی نیە
هەر کەس گوێی لەدەنگت بێ ئاگای لە دنیا نیە
بە ئازایی و بەدەنگت ناوت هێنایە ناو ناوان
لەو سەردەمە گران بوو بویتە پێشەنگی ژنان
خانمەکەی شاری سنە تۆ ناوت هەر ئەمێنێ
ئیتر کەس وەک تۆ گۆرانی نا چڕێ و باخوێنێ