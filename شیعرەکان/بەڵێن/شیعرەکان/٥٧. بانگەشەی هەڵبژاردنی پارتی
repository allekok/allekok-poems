شاعیر: بەڵێن
کتێب: شیعرەکان
سەرناو: بانگەشەی هەڵبژاردنی پارتی
لەبارەی شیعر: بەڵێن - بەریتانیا - ٩/١٠/٢٠٢٤ - نووسین: سەعید سەدیق

ئەبو چیچۆ لە بانگەشەی هەڵبژاردنی بۆ پارتی
شارواڵەکەی لێکەوتە خوارەوە چابوو پێیزانی
بە قاتێکی سەوزی کاڵەوە سەرەگایە لە سەری
بڵێن چیچۆ تۆ سەلکی پیازی یان قنچکی سیری

***   *** ***

‎کەوتۆتە ئەو هەموو خەڵکە بەدار
هەروەک ئەو شوان بێت و ئەوان مەڕ
ئەکرا بۆ میللەت ببێتە خزمەتکار
نەک ببێتە گوندەو خەڵک باتە بەردار

*** *** ***

ناحەقی ناگرم ئەبێ وابکا چون بندیوارە؟
بەپلەی باڵا ئەو وەرەگرێ ٣ملیۆن پارە
ئیتر هەر ئەبێت ئەو بکات ئەو کارە
یا مەجبوورە یان لە داخی شاسوارە

*** *** ***

ئەمڕۆ دنیاکە تەواو تێکچووە
ئەوەی مردوە نانی زینوو ئەخوە
ئەوەی زانایە ڕۆشتوە باریکردوە
نەزان لەجێگەی جێی خۆشکردوە

*** *** ***

قوڕ بەسەر ئەوەی دڵی بەوان خۆشە
بازێکیان شێتە و بازێکیان سەرخۆشە
هەیانە دۆلاری هەیە پڕ ژورێ چوارگۆشە
هەیانە وا لەبرسان ئەمرێ ژێریشی بۆشە

*** *** ***

وڵات چۆن بەوانە بەڕێوە ئەچێ؟
بانگەشەکەشمان لەشوێنان ناچێ
یەکێ شارواڵی ئەکەوێتە خوارێ
یەکێ تر ئەڵێ ئەینێرینەوە لۆ مارێ

*** *** ***

پیاوانی بە ئەزموون کۆچیان کرد ڕۆشتن
ئەم نەشارەزایانەیان بۆ ئێمە جێ هێشتن
پیاوی زیرەک و ئاقڵ بۆ ئێمە پێویستن
خاوەن زانیاری و بەتوانا زۆر بەهەڵوێستن

*** *** ***

هیوادارم لەم هەڵبژاردنەدا کورد ڕزگاری بێ
پارتێک هەڵبژێرن شایستەو بەدڵی هەموان بێ
بە کۆ دەنگی خەڵک با میللەت ڕزگاری بێ
مەشخەڵی ڕۆناکی بۆ هەمیشە درەوشاوە بێ

*** *** ***