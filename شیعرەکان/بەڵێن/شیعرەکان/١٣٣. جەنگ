شاعیر: بەڵێن
کتێب: شیعرەکان
سەرناو: جەنگ
لەبارەی شیعر: بەریتانیا - ٢٠٢٥/٦/١٥ - نووسین: سەعید سەدیق

بەڵامدا لەجەنگ لەکوشت و کوشتار
لە سەر ئەم زەویە بۆ مرۆڤ بۆتە بار

بۆ چی ڕێنادەن مرۆڤ بەئارامی بژی؟
ئێوە زانا و دانان کەچی بونەتە سەربار؟

لەخۆ ئێوە پاڵێوراون گەیشتونەتە لوتکە
بەڵام هەر خوارو خێچ و هەمیش نالەبار

ئەبوا ئێوە خزمەتکار و هەم پاسەوان بن
نەک مرۆڤ بکوژن بەدرۆن ساروخ قومپار

ئەم ئەستێرەیەی ئێمەی لەسەر ئەژین
پێکهاتەی گیاندار ژینگەو درەخت و دار

ئەوە بۆ خۆشی ئێمەی مرۆڤ دانراوە
خۆمان وێرانی ئەکەین لەسەر تا خوار

ئاخر مرۆڤ بۆ ئەبێ ئەوەندە دڕندە بێ
یەکتر بکوژێ و وێرانیشکا لادێ و شار

مرۆڤ دوو ڕەفتاری هەیە چاکەو خراپە
ئەم دوانە ئەسەلمێنێ بەجوڵە و کردار

خۆ ئەڵێن مرۆڤ ژیر و ئاقڵ و وشیارە
وانییە زۆر زیادە رۆیە و ئەکا ستەمکار

چەنە کاری باشی هەیە ئەوەنەش خراپە؟
لە هەر دووکیان ئەدا لەناڵیش و لە بزمار