شاعیر: بەڵێن
کتێب: شیعرەکان
سەرناو: پەیامی ئۆجەلان
لەبارەی شیعر: بەریتانیا - ٢٠٢٥/٣/٧ - نووسین: سەعید سەدیق

پەیامی ئۆجەلان پەیامی خۆیەتی
بەرگی ٥ی کتێبی ئاشقی کوردایەتی
ئەگەر ڕۆژێ لە ڕۆژان شتێ وا ڕویدا
ئەو جوڵانەوەی خۆی مەبەستێتی

هەڵوەشێنێتەوە یاخود نەمێنێ
ئەوە ئەو نییە قەت نایسەلمێنێ
جوڵانەوەکە خۆی دروستیکردوە
ئیتر کەواتە چۆن ئەیفەوتێنێ؟

هەرگیزا و هەرگیز ئەوە ئەو نیە
ئەگەر ئەویش بێ ئەوە بەزۆریە
دیارە لە ژێر فشارا پێی کراوە
ئەگینا لەو بڕیارە پاشگەز نیە

پەیامی ئۆجەلان ئاشکراو ڕوونە
بۆ چەک دانانی پەکەکە ئاسانە
گرنگەو ڕەوشی سیاسی مەرجە
گەر ئەوە نەبێت کورد زەرەرمەنە

وتەی ئەو پیاوە گەلێ بەجێ یە
ئەو سیاسەت مەدارە و بەئاگایە
ئەگەر ڕیسپیانی جیهان ڕازیبن
پەک چەکدانێ ئەوە بەرژەوەندیە

ئەگەر سەرانی جیهان ڕازیبن
لەگەڵ ئۆجەلان هاوڕاو کۆکبن
ئەو کات ئێمە ڕزگارمان ئەبێ
ئەبێ بەیەک سورو زەردو شین

یا نەخشەی ڕۆژهەڵاتی ناوەڕاست
بگۆڕن کوردستانمان دەبێت بە وڵات
ژیانێکی پڕ سەروەری بۆ مە دێتە کایە
کوردیش بە یەکجاری ڕزگاری دەبێت

هەرچیەک بێ بۆ کورد ئەمە باشە بێ؟
گۆڕانکاریەکان هەموی لەڕیشە دەرێ
سود و بەرژەوەندی کورد ئا لەوەدایە
بەو شەرتەی کورد هەموی یەکگرێ

ئیتر با بەس بێ خەباتی چەکداری
خەبات بکرێ بەسیاسی و وشیاری
سەردەم سەردەمی زانایی و داناییە
بۆ لەمەدوا پێنوس و کاری ڕامیاری

بەداخەوە ئەو پیاوە زۆر قوربانیدا
لە پێناو دۆزی کورد ئاوا خۆی دانا
لەڕیزی ئەولیاو زاناو گەورە پیاوانە
بەنەمری ناوی ئەمێنێتەوە لەجیهانا