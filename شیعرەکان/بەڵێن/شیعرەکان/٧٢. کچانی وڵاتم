شاعیر: بەڵێن
کتێب: شیعرەکان
سەرناو: کچانی وڵاتم
لەبارەی شیعر: بەریتانیا - ٣/١٢/٢٠٢٤ - نووسین: سەعید سەدیق

ئەی کچانی کوردی نەشمیلە و جوانی وەک پەری
ئایا کچانی جیهان بێ ئاگان یان تۆی بێ خەبەری؟
ئەوان خەریکی دیزاین و جوانکاری و مەیکەپ ئاپن
بەڵام جیاوازی لەوان تۆ کۆشش ئەکەی و ڕائەپەڕی

*** *** ***

ئەوان ژیانیان بۆ دابینکراوە و سەربەست و بێ خەمن
ئێوەش نابێ لە گۆشەی ماڵا دانیشن مۆن و شەرمن
خۆ ئەوانیش هیچیان لە ئێوە زیاتر نییە هەر مرۆڤن؟
بەڵام ئێوە لەجیاتی کارەکەی ئەوان پڵنگن جەنگاوەرن

*** *** ***

بۆ ڕزگارکردنی زێدی باوو باپیران و نیشتیمانەکەت
شەوت خستۆتە سەر ڕۆژو بەردەوام بونت لەخەبات
هاتویتە مەیدان ئازایانە و بە بازوو وەک پڵنگ و شێر
بەقارەمانیت دەنگت داوەتەوە لەچیاو دەشتی ووڵات

*** *** ***

هیچتان کەمتر نییە بەگشتی لە کچانی جیهان؟
بگرە زیاتریش ئێوە شۆڕشگێڕن ئەوەتان سەلمان
ئەرکی ئێوە لەئەرکی ئەوان زۆر قورستر و پیرۆز ترە
چونکە ئێوە فیداکارن ڕزگار ئەکەن کوردستان؟

*** *** ***