شاعیر: بەڵێن
کتێب: شیعرەکان
سەرناو: ڕۆژی جلی کوردی
لەبارەی شیعر: بەریتانیا - ٢٠٢٥/٣/١٠ - نووسین: سەعید سەدیق

ئەمڕۆ ڕۆژی جلی کوردیە
داب و نەریت و کلتوریە

جۆرێکە کەواو پانتۆڵ
جیاوازە لە قاتی شاڵ

مراخانی و شاڵ و پشتێن
پیاوانەیە و لە ئيمە دێن

کەوا و سوخمە و کۆڵوانە
ئەمانە ژنانەیەو زۆر جوانە

کچان بەجلی کوردیەوە
بە گۆزەی سەر شانەوە

ئەڕۆن بەلەنجە و لاری
ککچانی لادێ و شاری

جلی کوردی دەستورە
داب و نەریت و کلتورە

زۆر جۆری جوان هەیە
هی ژنانە و پیاوانەیە

هەمویان ڕەنگا و ڕەنگە
کورد بەوانەوە قەشەنگە

لە کاتی گەشت و سەیران
بە جلی کوردیەوە هەموان

سور و شیین و سپی و زەرد
ڕەنگی جوانیتر ئەپۆشن کورد

ئا ئەو جلە جوانە کوردیانە
ڕەسەنە هی باوو باپیرمانە

تێبینی // ئەمڕۆ ڕۆژی جلی کوردیە پیرۆز بێت لە کوردان هیوادارم هەمیشە کوردان بەو جلە کوردیە ئاڵاو واڵایانەوە بیانبینم و هەمیشە لەخۆشی و شادیدا بن