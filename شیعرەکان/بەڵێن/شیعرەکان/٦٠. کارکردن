شاعیر: بەڵێن
کتێب: شیعرەکان
سەرناو: کارکردن
لەبارەی شیعر: بەریتانیا - مانگی ٨ی ٢٠٢٤ - بەڵێن - نووسین: سەعید سەدیق

کارکردن جوڵەو دیاردەیە جوان و پیرۆزە
مرۆڤ بەکارکردنەوە جێگای شکۆ و ڕێزە

ئەڵێن مرۆڤ بە ئیشکردنەوە جوانە
پۆشتە و پەرداخە و هەم خانەدانە

ئەگەر کار نەکەی خۆش بەخت نابی
هەتاکو ماوی بە دڵی کەس نابی

ئەو دەستانەی کە کاریان پێ ئەکرێ
ئەو شان و پشتەی کە شەکەت ئەکرێ

هەمووی بۆ خۆتە گەلێ سود بەخشە
پارەی ناو کارتە و ئەوەی تر کاشە

هەر چیەکت ویست بەدڵ خۆشیەوە؟
ئەچی ئەیکڕی و بێ بیر کردنەوە؟

لەگەڵ ئەوەشا بێ دڵی خۆت ناکەی
چاکە و پیاوەتی زۆریشی پێوە ئەکەی

خێرو خێرات لەگەڵ هەدێ و دیاری
ئەبەی بۆ خەڵکی لە لادێ و شاری

گەشت و سەیران و گەڕان لەگەڵیا
باخچەی ئاژەڵان لە گەڵ کافتریا

چوون بەمیوانی و سەردانی کردن؟
هەم بۆ خۆشی هەم بۆ ژیان کردن

ئەمانە و زۆر شتی تریشی بەدوادا دێ
کە کار بکەی سەرتاپا ژیانت ئەگۆڕێ.