شاعیر: بەڵێن
کتێب: شیعرەکان
سەرناو: ژنان
لەبارەی شیعر: بەریتانیا - ٢٠٢٥/١/١٠ - نووسین: سەعید سەدیق

ئەبێ تا ماوین بە قوربانیان بین
لەدەوریان گەڕێین لە دەورەیانبین
هەر ئەوانن تەنیا بە هانامان دێن
ئێمە لە کوێ بین ئەوانیش لەوێن؟

*** *** ***

خۆم لەوان بە بێ دەسەڵا تر ئەزانم
هەتا خۆشم لە وان بەکەمتر ئەزانم
دەزانن بۆ چی کە هەر خۆم ئەزانم؟
دەور و بەرمان ئەوانن نمونە دایکم

*** *** ***

ئەوان تێکڕا ڕێزێکی تایبەتیان هەیە
دایک و خوشک و خێزان و پورێیە
ئەوانیتریش هەموان دڵیان ئێمەیە
ژیان بێ ئەوان وەک وشکە دەریایە

*** *** ***

پێشینان ئەڵێن ژن نیوەی کۆمەڵە
نەخێر من ئەڵێم ژن هەموو کۆمەڵە
ئەم ژیانە بێ ژن زۆر چۆڵ و هۆڵە
مرۆڤیش بێ زمان وەک کەڕو لاڵە

*** *** ***

ئافرەت ئەوەنە گەورەیە لای من
لە جێگەی دڵ و لەجێی دوو چاون
ئەوەی ڕقی لێیانە دیارە دوژمنن
مرۆڤی کۆنن نەک هی سەردەمن

*** *** ***

ئافرەت بەگشتی لای من پیرۆزە
مەکریشی هەیە و کەمێ بەنازە؟
زۆر جار بوێرە و جار جار لاوازە
هەم نەرم و نیانە هەمیش ئازیزە

*** *** ***

ئەوان بەگشتی مرۆڤانی باشن
خاوەن ئیرادە و خاوەن داستانن
ئەوان مرۆڤن ژیان بەرهەم دێنن
بەرهەمی ئەوانە کە چین و توێژن

*** *** ***

کەواتە ئەبێت شانازیان پێوە بکەین
پێویستە لەسەر سەرو چاویان دانێین
تاماوین چاومان لێبن خزمەتیان کەین
چونکە هەمومان پەروەردەی ئەوانین؟

*** *** ***