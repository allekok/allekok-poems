شاعیر: بەڵێن
کتێب: شیعرەکان
سەرناو: نەفس بەرزی
لەبارەی شیعر: بەریتانیا - ٢٠٢٥/٦/٢ - نووسین: سەعید سەدیق

لاشەم بۆ چییە گەر جوڵە نەکا
دەستم بۆ چییە گەر سەلام نەکا
مێشکم بۆ چییە گەر جوان بیر نەکا
چاوم بۆ چییە گەر نیگا نەکا
دەمم بۆ چییە زمان پاک نەکا
لێوم بۆ چییە گەر خەندە نەکا
قاچم بۆ چییە گەر ڕێگە نەکا
ئەم ئەندا مانەی مرۆڤ چی دەکا
بۆ لایەنی چاکە با هەموی بکا
بۆ لایەنی خراپ با تەرکیکا
مێشک وریایە با جوان بیر ببکا
زمان پاک بێت و دوو زمانی نەکا
دڵ پاکو جوانە با خۆی ڕەش ناکا
مرۆڤ ئەوەندە با خۆی تاڵ نەکا
یا خۆی نا لەبار نەکاو جاسوسی نەکا
یا ئەوەندە بودەڵە و خۆی بچوک نەکا
وا نەکات خۆی بەمرۆڤ حساب نەکا
مرۆڤ هەیە بۆ پارۆ نانێ خۆی ڕسوا ئەکا
مرۆڤیش هەیە حساب بۆ هیچ شتێ ناکا؟
لە هەموو ژیانی تەنەزولی نەکردوەو نایکا
ئەوەندە نەفس بەرزە قەناعەت ئەکا
ئەو کەسێکە کاری شانۆ و نواندن ئەکا
هەرگیز ماستاوی نەکردوە و نایکا
هەرگیز حسابی بۆ پارە نەکردوە و ناکا
ئەو هونەرمەندە کاری نواندن ئەکا
ئەو هونەرمەندێکی جوان و دڵپاکا
ئەو ئەیام ئەکرەمە کە بەشەمۆ ناسرا
تەمەن درێژ بێت دوور بێ لەدەردو بەڵا