شاعیر: سەردار جاف
کتێب: ئێوارانە
سەرناو: ئێوارانه
لەبارەی شیعر: نووسین: کۆچه ر

ئێوارانە لاسارێ دەبێتە گێژەڵوک
بە حەوشەی هەستەکانما ئۆغر دەکا و
لە گويسەبانەی خانووە قوڕەکەی شيعرەکانما
وەک چلوورە شۆڕ بۆتەوە و نازانێ کەنگێ دەسکنێ
نە بە شنە و نە بە غوباری گەردەلوول ون نابێ
تەلار و ئەپارتمانی دوو ديوی ژينم نوقمی تۆفانی خۆی دەکا
بە تەوژمی شەپۆلەوە
کپ نابێت و
لە ساباتی گڕکان دەکنێ
ئەو لە نيشتيمانی ئەوبەرەوە
سنوورە ياساغەکانی ترپەی دڵم دەبڕێ
لە سەيوانی ئاراميم
دەبێتە شۆڕەبييەکی ئۆقرە گرتوو
کەچی هەر ملی رێی لێم ناوە
قووڕە ليتەکانی نێوان دەشێلێ
نازانم..نا
ئەمە ژيانە ژياوە
يان دەيەوێ کەمێ سۆراغی سەمای ماسييەکان بکا
بە نێو تەمتومانێ رێی کردووە
وەک چاو و قژ
دێتە رۆحمەوە و لێم نابێتەوە
شەقاوە گەرمەکانی ئێوارانەی شەهلا
بۆنی دارستان بۆ نيشتيمانی ئەمبەر دێنێ
ئەو لە کۆت و بەندی ئازادی هەڵدێ، خۆ رادەپسکێنێ
ژانی دوێنێ
دەخواتەوە
لە سەر مێزی قوماری ژيان
گەمە دەکا
دۆراندۆری شيرە بەفرينەن و دێن و دەپوکێنەوە
لە سۆراغمن و هەر ونم
دەتوێمەوە و سەرلە نوێ دەبارێمەوە
بە دەنکە تەسبيحی هێنيي هەڵواسراوم
کافرۆشێ کوليتەی حەشاردانمە
خۆ لە منا دەچنمەوە
دەبمە سەبەتەيەک سێو و لە باغی ئيرەم دەردەکرێم
شەهلا دەنکە تەسبيحەکان دەژمێرێت و
بە نێو خۆيا لوولم دەکا
ئيدی ئەوێ بانێژەیەکە بۆ ئەبەد نايەمەوە
هێدی هێدی
بە نێو بەهرەیی خۆمادێم، دەخولێمەوە
نازانم کێم و چيم و لە کوێم
هێنی دوور ڕێ يان بەهرەمە
م ووا کوليتەی يەخسيربوون بە سەرئەودا دەڕووخێ
لەم کونجەوە ئيشق دەبێتە زنەيەک
دەبمە کارێز، رۆدەچمە ناو رۆح و هەستی
وا لە زيندانا بێکەسم
خۆشم دەوێی خۆشەويسترين کەسم