شاعیر: سەردار جاف
کتێب: ئێوارانە
سەرناو: ئێوارانه
لەبارەی شیعر: نووسین: کۆچه ر

جاويدانی وێنای جوانيت، ها لە پياڵەی پياڵەگڕدان
چۆن نەنۆشم و مەست نەبم، کە دنەم دا بەرەو سەردان

لەرەی زوڵفت چەشنی پەرچەم، نيگای چاوت وەکو شوعلە
دوور لە ديققە ئيشق دەمرێ، روو لە سەراب و ناو بەردان

هەر کەس کوڵمی تۆی نەديوە، چ لە جوانی ژن تێدەگا
مۆناليزا لە رووخسارتەو، نيگا سستە لە بەرادان

شکۆفەی دا جەنانی من، مەستوور و مەست ئاڕەفتەی* دڵ
کە سوخمەی سەر سينەيش دەخزێ، نغرۆم لە نێو ئارەقدەردان

شەبەيخونە تاسەی شێتيم، لە خۆڕا نييە لەتانم *
غافڵگير و کز و مەدهۆش، کەڕەکيڤەم لە جۆزەردان

شەبکی دايلانم* مەستييە، لەنجەی شەهلا خۆی حەيرانە
کارمامزی قەت پێناگا، شاژن و شاجوان سەرگەردان

تەنيايیت چ غەددارێکە رۆح قڕ دەکا دەتوێمەوە
کەچی بۆ من مەشخەڵێکی نەک دوورکەوتن، دەست لێک بەردان

تيلەی چاوت، سووری پرچت، سەردەستەی سيحری ژنانە
هەتوانمە لە نێو مەجمەر کە زوڵف و قژ دێنە بەردان

کاتێ نوقمی هەنگوينی چاو، جوانی خەندەی لێوت دەبم
بە حەسرەت و هەناسەکەت دۆزەخ واڵايە و ڕێ بەردان

تۆ کابەمی من لە ميحراب نوێژی ئيشق دادەبەستم
چما رێيە ترم هەيە، بێ ئەوينی تۆی ئاگردان