شاعیر: سەردار جاف
کتێب: ئێوارانە
سەرناو: ئێوارانە ١١
لەبارەی شیعر: نووسین: کۆچه ر

ئەم ئێوارە دەمودووی سەفەرێکە،
ترپەی گەڕانەوەی دێ و کاروانە رێيەکە،
خۆشخوانی بولبولی دەم سپێدەی گرتووە
چەرخەی قوتوبوندی کريستاڵی
چاوانی ئێشکگر و خەواڵووی شەوی هەژاندووە
ئەم ئێوارە لەپەکان بۆ دەخسکێ و لە بری ئاو، ئەشکی بە دووی رشت
بە تامەزرۆی قامەتێ هەناسەوە بووە پەڵە هەور و بە حەسرەتەوە هەڵیرشت
خودا تەزين و چلورەی رەوانەوە و خووڕەی بارانی خۆی راگرت
خودا بەزەیی باران و هەناوەکانی تاو داوە
هێوری بووە سێبەر و کەفوکوڵی جارانیشی راگرت
بان کارێز ژوانێکی برسی و ئۆس کولەيەکی بانخانی و کراوە
قاوە تاڵەکە بە قامکە سارد و سڕەکانييەوە سەمبايەکە و لە کافييەکا
بە بەر ديدی رێبوارانا وا خوڵقاوە
سۆراغ و کنە و گەڕانێ لە حەژمەت جانتا رەشی رەشەکە
بە زەییەکە و دەيڕێژێ
پارکە بەستەڵەکی ئاوتۆ، بووە ڤيلا و ئەسرینی دابرانی کۆن دەنێژێ
مناڵەکان لە تەک بزەی لێوا پێکڕا لە قريوەن
چۆلەکەکان لە تەک ئاوێزان تەماسن وەلێ پڕ لە جريوەن
مناڵەکان لە قاوەقاو ناکەون ژاوەژاوێکی بێوێنە
مناڵەکان تەقەی خۆشیان دێ بۆ دوو تەليسمی ئاوێنە
چاوێ پەيگيری سەر رێگاو ئەوی دی لە سەر پشتەوە
نوقم بوون لە نێو هەور و قوتووبەندی کريستاڵی تەڵختەڵخ دەنيشتەوە
لە بەر چاوی رێبوارانا دوو خەسڵەت رووت رووتبوونەوە
وشترمل رۆحێ ئەبەدی بە جانتايەکی شەرمەوە
ميوانێکی ئێسک سووک و خەج و سيامەندێ دێنێ بە ئامێزێکی گەرمەوە
لەو ديو تەلبەند
شەمەندەفەرتاوناتاوێ دەوێستێت و بە ماچەکان پێدەکەنێ
جەژنی عيشقێکی نوێ بوو
لە پێ دەشت و سارا و دؤڵ و لە بن کەنێ
بيرت نەچێ ئەزيزەکەم تۆ هەر تۆ کەسمی گشت کەسەکەم