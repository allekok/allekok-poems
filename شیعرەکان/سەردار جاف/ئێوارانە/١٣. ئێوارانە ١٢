شاعیر: سەردار جاف
کتێب: ئێوارانە
سەرناو: ئێوارانە ١٢
لەبارەی شیعر: نووسین: کۆچه ر

ئەم ئێوارە چرپە چرپی دوای رێزان و لەنجە و سەما
حەوشەيەک دەبێتە جێ حۆری و بە دەم بزەيەکەوە
لێوەقرچەی لێدێ و لە کاروانما بە جێما
ئيدی هەستەکان وەک دەمە و ئێوارە زەردزەرد دەچنەوە
لەوديويشەوە قريوەکان هەڵپەڕکێ دادەبەستن بۆ کەناری ئارامی ورد ورد دەبنەوە
ئێوارەيە و شەوبا لە سۆراغی نيوەڕوانێکی تەمتومانە
عەوداڵ و خەراباتی رۆحێکی سەر ليشێوانە
ئێوارەيە و کنە و منەی بۆنی دەفتەرەکانی نێو پەڕەی گوڵ دەکا
پەرژينە شۆڕەبييەکانی دارستانيش
مەيلی ديدار و کردنەوەی پەڕەی دڵ دەکا
هەر دوێنێ دەمەدەمی ئێوارانە
چايەکی ليبتۆن، دوو رۆحيانەتی بە دەم نۆشی قاوە تاڵەکانەوە دزی
پەشمەکانە لە ناو زەدرباوی ئێوارانا تووانەوە
خولياکانيش لێوڕێژی عاجزی
کەچی نها لێوی لێوانەکە لێوڕێژە لە لێوڕەنگیی و سووراوی لێوی گرتووە
شەرابێکی سپی سپی وەک رۆحی خۆی،
مەستبوونی بۆ شەوارەی جواناوی لێوی بردووە
ئەمە چ ئاتەشگايەکی پڕ گوناهە، کە خوا بۆ خۆی فەرشی پەرژينی بۆ رادەخا
لە سەربانی ماڵی باجی گولچينەوە چاوەکان هەر کزۆڵەن و مەرگ دەچێژن
پێ دەشتێ بۆ خۆی بەهەشتە و وا مەملەکەتی ئەو گوڵە بە دووی شنەيەکدا رادەکا
ئێوارەيە و تۆفان رێگر و قاچاخە، يانيش کەنار بۆ قووڵایی قووتيان دەدا
ئەم پەژمودە نايەتەگۆ هەستەکان تەواو دەبنە ئاو نغرۆ دەبن
بۆ مەستبوونی ديدارێ دەريا لووش و بەرەو شێتييەکيان دەبا
بونە تابلۆی بريقەدار و رەنگاو رەنگ
رێ دەبڕن دەڕۆ دەرۆن بەرەو ئافات
ئەمجارەيان قريوەکان لە ڤۆڵتێرس مەحاڵە زنەی ئاوێ نەتەقێنێ و
بۆ قينی ژن و پياوێکی شەڕانگيز نەيان بات
ديسانەوە بيرت نەچێ خۆشمدەوێی خۆشەويسترين کەسم