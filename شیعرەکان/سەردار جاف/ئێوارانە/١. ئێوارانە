شاعیر: سەردار جاف
کتێب: ئێوارانە
سەرناو: ئێوارانە
لەبارەی شیعر: نووسین: کۆچه ر

ئەم ئێوارە چاو نێرگزێ خومارييە
پرچی لوولی بسکانەيە ستارييە

شەرابی من وا لە لێوت لوتفت هەبێ
کوشتەی ناز و لەنجەکەتم، عەيارييە

کە شەو داهات سێبەرت بێ تا کازێوە
ياخی بوونی رۆح شەهلایی غەددارييە

نهانخانەی دڵت بۆتە جێ خەڵوەتم
رووبەندی رووت خێزاو ناکشێ ئازارييە

خان و مان تۆی چيت لە خانی سەردار داوە
قامەتی تۆ نەخشەيەکی ميعمارييە

ڕنوی بەفرە سپی رۆحە لار و لەنجەت
قژی ژاکاو کۆتی قامکە جوانکارييە

رەوشی ئاڵت ئەستێرەيە بۆ ژووری من
برۆ و برژانگ تیربازێکی دڵدارييە

گەردن ناسک شيرين دەکەی لێوەکانم
ئاشقەوماشقەی تێکئاڵانمان وەک مارييە

لە سەر سينەت کە رای دەخا روومەت رەشيم
پەنجەکانم شێت شێت دەبن، لاسارييە