شاعیر: ئەخۆل
کتێب: دیوانی ئەخۆل
سەرناو: پێ وتنێک

بێ شیرمە قەتعییە ئینجا برایەوە
عومرم لەسەر زەمینی ژیانا بڕایەوە

ناوم لە دەفتەر و قەیدا کوژایەوە...
خوێنم بە نووکی خەنجەر و شیرا پژایەوە

ئەحمەد لە نیوەدا حیسابت کرا و نەمایەوە

ڕەمەڵ لە وەختی بەختی منا عەقڵی تیا نەما
بولبول لەسەر گوڵ و لەوە عەشقی تیا نەما

بۆ گرتنی هوما کە چووم ڕۆحی تیا نەما...
تینوم و چوومە سەر بەحر ئاوی تیا نەما

ئەحمەد بزانە نجومت فەنا و کشایەوە

عەقڵم هەبێ یارم نەما لەبەر دەست
ساحبی بەگ و هەم دوڕ بووم برا لە دەست

بێ ئەنجەل ئەمرم ئەزانم حەقم ئەچێ لە دەست
بێکەس و، غەریب و کەساسم نە شێت و نە مەست

ئینجا کە پایزە گەڵای درەخت وەرایەوە

چۆن بێ قەرار و قەرام بە دەست زەمانەوە
بۆ خۆ کرام بە هەدەف هەم نیشانەوە...

ناسۆر و زەخم و برینم ئاوا کولانەوە
کوژراوی چاوی فڵانم بە جانەوە...

فرمێسکی چاوی ئەحمەدە وا مەوجی دایەوە