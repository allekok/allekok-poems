شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتیدا بە نام خالیق ئەکبەر

ئیبتیدا بە نام خالیقی ئەکبەر
ئەی نامە وەنەزد سەی حەمە حەیدەر

هەزاران سڵام وەجان و جگەر
پڕ زەوق و پڕ شەوق برای موعتەبەر

جە کەردەی گەردوون گشت سەرمان سیڕەن
ئیدارەی مەڵڵا وەچڕ و فڕەن

پرێم بکیانە نیم حوققە تووتوون
وە ڕەزامەندی وە شەرتێ بتوون

زمستان ئاما وەعدە کەرد حلوول
پەرێم بکیانە وەبێ پارە و پووڵ

چاوی ماچ ئەکەم ئاغا سەی ئەڵماس
مەمنوونەن چەنەش مەڵڵا سەی عەباس

دەستی ماچ ئەکەم ئەو میمی سوڵتان
نیگەهدارش بۆ پادشای سوبحان

دەستیان ماچ ئەکەم جەمیع سادات
ئاغایان خاس ساحێب کەرامات

دووەمین سڵامم وە جەمیع مامات
گشت یاران خاس چەنی ئۆمییات

هەنی کافییەن تەتویل ئەشعار
مەعلووم بۆ جە لات یار وەفادار

جەواب ئەشعار میقدارێ تووتوون
زوود پێمان بکیان لێت نەبۆ چەتوون

باقی والسلام ڕۆح ڕەوانم
بەندەی کەمتەرین قاپی یارانم

***

ئیبتیدا بە نام خالیق ئەکبەر
ئەی نامە وەنەزد سەی حەمە حەیدەر

هەزاران سڵام وەجان و جگەر
بەعدی ئەز سەلام ئوستای پڕ هونەر

تەشریفت نامان وەلای ئەی کەمتەر
یە خەیلێ وەختەن برای دین پەروەر

ئۆمێدەوارم وە شای... وەر
زوود نەجات بوین جە ئەی دەردە سەر

جە دەستی مونکیپ نەجات بین یەکسەر
هەقمان بستانۆ ئەو ئاغای قەنبەر

ئەی جیفەی فانی ڕەنجمان کەرد بێوەر
تەمع هەزاران کەرد زێر و زەبەر

مەسرەف قلیان ئەی چایی و شەکەر
حەیا پایماڵ فەقیر دەر بە دەر

ئەی نەفس زۆردار ئەژدیهای هەفت سەر
وێنەی نێرە حووت نەدارۆ لەنگەر

دائیمەن مەڵڵا هەر جە تەلاشەن
زیکر و فیکرمان پەرێ ئیعاشەن

میقدارێ تووتوون کیانات پەرێم
قەردەن یا بەلاش مەعلووم بکەر لێم

ئەگەر وە قەردەن پەی ڕۆی قیامەت
مەڵڵاتان مەردەن سەرت سڵامەت

ئەگەر وە پارە مەکەریش حەساو
جوابم بدەر وە تەعجیل و تاو

تەئمینش کیتاب بنیش وە بەخە
پەی ڕەمڵ شانا پەی دوین دەغەڵ

یاڕەب وە شادی بڕانی ئەیام
الامر منکم باقی والسلام