شاعیر: حیلمی کاکەیی
کتێب: شیعرەکانی حیلمی کاکەیی
سەرناو: فەقێ کەماڵت

فەقێ کەماڵت... 
هەزار ئافەرین پەرێ کەماڵت

ئێستا چەنییەنی حاڵ و ئەحواڵت
چ تەور مەویارۆ ڕۆزگار و ساڵت

شەرتت بتوونەن ڕاستەن ئەقواڵت
وەگیان و وە دڵ مەکەم سوئالت

دۆعا گۆم پەرێ ئال و عەیالت
مەمنوون مەشکوور حوسن ئەفعالت

یاهەق زیاد بۆ ماڵ و ئەمواڵت
مەڵڵا موشتاقەن وەڕووی جەماڵت

مەزانی نییەن ڕاگەی مەجالت
شەو و ڕۆژ مەراق دیدەی ویساڵت

وەدەست ناکەسان کەنیان شواڵت
مونکیر بوریان مۆ وەبای شەماڵت