شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی تەمامەن
لەبارەی شیعر: بۆ مام موحەممەد

حاجی تەمامەن... 
نوخت ئەوەڵ ئاخر گردین تەمامەن

وەعدە نەمەندەن ئاخر کەلامەن
مەعلووم بۆ چەلات یوم القیامەن

بەدان موبتەلای دەرد و ئالامەن
فیرقەی پاک تیننەت چە شاد و کامەن

بەدان گرفتار ڕای چۆڵ شامەن
یاران وە ڕەفتار ڕای دین خودامەن

سەر چاوەی یاران سەیید و مامەن
بەدان ڕووسیا حزوور شامەن

نێکان سەر ئازاد سەف مەولامەن
دەورێ ناڕاستەن عەجەب پەیغامەن

فەقێ شەو و ڕۆژ فکرت چەلامەن
مەڵڵا گیر وەردەی دەست نەفامەن

پەی دیدار یار هەر ئا دۆعامەن
زات دوڵ دوڵ سوار پشت و پەنامەن

حرس و نەفس غاڵب شەوق و تەڵامەن
ئەرێ ڕەهبەر گیان یە چە بەڵامەن

پەی جیفەی دونیا عەشق و جەلامەن
بێ خەوەر چە کار حاڵ برامەن

دایم پەی بەدی چوون و چڕامەن
کار، کاسبیمان یەکسەر حەرامەن

ئی دام دوڵاب پا پێچ پامەن
مەعلوومەن چە لات خەیاڵم خامەن

کەلام پەی شاهید وێنەی ئەنامەن
ڕاسی هەر ئێدەن وەبێ خیتامەن