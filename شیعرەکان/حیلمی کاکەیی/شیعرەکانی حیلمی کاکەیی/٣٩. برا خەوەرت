شاعیر: حیلمی کاکەیی
کتێب: شیعرەکانی حیلمی کاکەیی
سەرناو: برا خەوەرت
لەبارەی شیعر: نامە بۆ مامۆستای بەناوبانگی کاکەیی «سۆفی ڕەشید هاواری»

برا خەوەرت... 
یە چەندێ وەختەن نامان خەوەرت

مەوی وە غوڵام ڕەوشەن بەسەرت
یەک عەشقێ سەودا ها جە تۆی سەرت

یەکجار شیرینەن بار و سەمەرت
قایمەن وەحەق پشت و کەمەرت

جە حاڵ بەندە بەیۆ نەزەرت
نۆش گیانت بۆ واردەی کەوسەرت

***

نوخت - - تەمام ئیزهار بی
ئاوازەی خۆش عەجەب ئیخبار بی

تەمام ئەهل حەق یەکسەر بێدار بی
مەعلووم ژار نۆشان گشت وەفادار بی

داخڵ وە فیرقەی شای خاوەندکار بی
واردەی مونکیران وە ژار مار بی

فریاد ڕەس حازر خودامان یار بی
ئی دەرد و میحنەت پەی یار - - بی

پەرێ بێداران فەسڵ بەهار بی
شەرت - - چەی ساڵ مار بی

شادی کەن شادی یار خەوەردار بی
بەندە پەی یاران وەخزمەت کار بی

چە چوار عەناسر شوعلە دیار بی
پەشێوی ئیقباڵ گرۆی ئەغیار بی

قانوونێ تازە چە بەغدا شار بی
ڕەفیقش ئاما وەنەش هامیار بی

زومڕەی بەد تینەت تەمام شکدار بی
ئوردوو هیجاوە لەشکر سوار بی

جە چوار گۆشەوە قەتڵ و کوشتار بی
ئەی نوور عەینم، مەبۆ هۆشیار بی

جەژن یارانەن خانە مەعمار بی
هەتاکە ئیمڕۆژ دەور ستەمکار بی

ئەحواڵ پەریشان فەقیر هەژار بی
شکات قەبووڵ بی قەید دەفتەر دار بی

ئەمر سەندەی هەق دەلیل دیار بی
هەق مەزڵوومان یەک وە هەزار بی

خوون شەهیدان چە تۆی ئەسرار بی
چە دمای خەفەت شادی دیار بی

سەف تانە کێشان یەکسەر نامدار بی
خزمەت و کردار نەشەست تۆمار بی

هەق واچ چون مەنسوور تەسلیم وە دار بی
مایەی دیانەت شەرت و ئیقرار بی

زەبوونی تاڵع قەوم ئشرار بی
چون یاران ساکن گۆشە و کنار بی

زات یا عەلی وە مەدەد کار بی
بیست و یەک مەسرەع تەمام ئەشعار بی