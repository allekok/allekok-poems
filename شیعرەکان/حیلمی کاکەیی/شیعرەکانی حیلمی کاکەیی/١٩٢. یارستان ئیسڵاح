شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یارستان ئیسڵاح

یارستان ئیسڵاح... 
چەنی یەک بودێ سەراسەر ئیسڵاح

پەی جەنگ و جەدەل مەکەردێ ئیلحاح
وەرنە فەوت مەودێ وە باد و ڕیاح

وەزوبدەی کەلام گشت بودێ ئیقناح
چە کەسب حەڵاڵ بکەردێ سفتاح

چە دیوان حەق تا بودێ ئیفلاح
لەفز گۆرانەن حسب الاصلاح

مەئلوف وە جیفە وە حەرام موباح
دین و إیمانکم یا رَبع! وِن راح؟ 

موحەبەتمان بۆ ئاقشام و سەباح
حاضر فی الجنة عینەب و توفاح

موبتەلای دەردەن مسکێن و فەلاح
پەنامان وەتۆن یا حی الفتاح

حازرەن پەی جەنگ دوشمن وە سیلاح
چە کەردەی گەردوون حەقیرەن مەداح

بەختمان مەغلوقەن زایع بێ میفتاح
نەگبەت سەدا کەرد هەی داد چڕیش صاح

سواران خاس گشت ساحێب ڕەماح
کوشتار مەکەران وە زەرب ئەجناح

دەرد دەروونم وەیتەور کەرد ئیشراح
مۆ تەسلیم بوین وە دەست ذەباح

ئی بەندەی بەندیت فراوان قەباح
جۆمان ئەرزل هیچ نییەن تەڕاح