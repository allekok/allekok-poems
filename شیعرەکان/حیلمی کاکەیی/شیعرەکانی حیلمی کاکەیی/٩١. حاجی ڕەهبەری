شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی ڕەهبەری
لەبارەی شیعر: بۆ مام موحەممەد

حاجی ڕەهبەری ...
وەیتەورە مەبۆ شەرت ڕەهبەری

شەو و ڕۆژ دایم جە دەردەسەری
جە حاڵ مەڵڵا هەم بێخەوەری

مەشغووڵ حەساد وە بێ ڕەنجبەری
هەقت ها وەدەست هەرچی بکەری

جە وەلوەلەی ماڵ قەرتی بەشەری
سەعی لازمەن حەوڵ و هونەری

نەواچی مەڵڵا مەندەن، چە کەری؟
وەر جە تۆ درە و تەمام یەکسەری

میقدارێ کێشە مەنەن چا سەری
ئەویش تەمام بۆ وەبێ خەتەری

جی ساڵ مارا ئەر تۆ مەزهەری
چەند کەسان چون من مەبۆ بێوەری