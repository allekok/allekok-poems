شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یاران دەم دەمە
لەبارەی شیعر: نامە بۆ مام موحەممەد دەروێش عەلی

یاران دەم دەمە... 
مەعلووم بۆ لێتان دونیا دەم دەمە

ئی شیعرە نویسنام پەی مام محەمە
وەمن مەعلوومەن سیدقت مەحکەمە

پەروانە دایم مەراق وەشەمە
پەروانە یاران شەم ---

چاکی و خەرابی گشتی وەدەمە
ڕەونەق مەجلیس زەوق و زەمزەمە

چەند تەعریفت کەم هێمان هەر کەمە
ڕەحم قللەتەن زۆر زۆر ستەمە

ئەشعار لەتیف هەم خۆش ڕەقەمە
بەدان بەدگۆ خاکشان بەقەمە

یاران چەمەڕای ساحێب کەرەمە
خاسان گیرۆدەی دەرد و ئەلەمە

پەناگای یاران ساحێب کەرەمە
وەقتەن پەیدا بۆ شۆر و هەم هەمە

یاران خەلاس بۆن چەی گێژ و غەمە
زەینمان ڕۆشن بۆ چی تۆز و تەمە

مۆ جیا کەران توخم هەڕەمە
دەلیل حایرین هەر تۆی هامدەمە

گفتار یاری «سعر» شەلەمە
عالەم چە عەزاب پەرێ شکەمە

بێزاری خەڵقان چە وەل وەلەمە
عالەم خەریکەن یەکسەر چە ڕەمە