شاعیر: حیلمی کاکەیی
کتێب: شیعرەکانی حیلمی کاکەیی
سەرناو: کاک فەقێ تەفریق
لەبارەی شیعر: بۆ مام موحەممەد

کاک فەقێ تەفریق... 
خودام نیک و بەد مەکەرۆ تەفریق

یاران خەڵاس بۆ شکاک مۆ غەریق
وەزەرب نێزە جەرگشان مۆ حەریق

لەشکر ئامادەن جە سەمت مەشریق
عالەم موشەوەش قەتع بییەن تەریق

مەحزوونم جە دەست فیرقەی بێ مەسلیق
مەشغوڵ سەیران چە باغچە و حەدیق

پەنامان وە زات پادشای حەقیق
ببۆ وە گوڵزار نار و مەنجەنیق

پەی ڕای هەقیقەت یار بکەر تەشویق
یاڕەب کارمان نەکەری تەفریق

یا زات ڕەسووڵ تۆی حاکم تەحقیق
حرس و نەفس لێمان زوود بکەر تەتلیق

گرۆی بێ شەرتان شوراب تەحلیق
گورفتار مەوان وە عیللەت و دیق

بێ حەیا و بێ شەرم جەستە چون لاسیق
دوشمن وە فەقیر بێ دینی چاو زیق

شەش جیهەت یەکسەر تەمام بی تەفلیق
مەردەشۆر حازر، بێ لەکەن ئیبریق

مەر زات خالیق بدەرۆ تەوفیق
تا کەی ژار نۆشین چە نام ئیبنیق