شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یاران ئینقیراض

یاران ئینقیراض... 
نزدیکەن عالەم ببۆ ئینقیراض

کافییەن مەڵڵا کەم کەر ئیستیقراض
فائیدە نەدارۆ سەد داد و ئەعراض

وەجا ناوردم شرووت ئیفراض
سوپای حرس و نەفس ڕۆح کەردەن ئەمراض

پەنامان وەتۆن یا حی الفیاض
نەی جامەی کۆنە کەی مەبۆن ئەعواض

وا مەربووت کەردم شیعرێ خۆش ئەلفاظ
نایابەن چەی وەخت تا شار بنغاز

وە خالیق مەخفی موعتەبەر ڕیاز
کیتابمان پڕەن موئمین دەم ساز

ڕاگەی حەقیقەت بەعید چە مەجاز
شەوقمان ئامادەن مەراقین وە ساز

کیتابمان خشتش گەوهەر خۆش ڕاز
وە کەس نماچۆ بەد عەیب ئەغراض

ئەر ئوستاد کەریم پێم بدۆ ئیجاز
پەرێ یادگاری گفتارم الذاذ

دەروونم وێنەی دووکان بەزاز
پەرێ مەجهوولان گفتەم چون ئەقراز