شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یاران مەحشەرەن ٣

یاران مەحشەرەن ...
مەعلووم نیشانەی یوم المحشرەن

برادەر عەدوو وە برادەرەن
فرزەند ناڕەزا چەنی پدەرەن

هامسایان خائین وە یەک دیگەرەن
حەڵاڵ ناتفاق چەنی هامسەرەن

ئێدیش ئیرادەی حەیی ئەکبەرەن
عالەم موبتەلای دەرد و کەدەرەن

قووت عاقڵان خوون جگەرەن
ئەتعیمەی خ ... شەهد و شەکەرەن

تەمام عالەم گشت ڕاه گوزەرەن
پەنامان وە زات ئاغای قەنبەرەن

مەعلووم بۆ یاران جاگەم سەقەرەن
ئەی بەندەی ئاخووند قەوم بەقەرەن

مەلجاهم ساحێب تێغ دوو پەیکەرەن
دەرکندەی قاپی قەڵای خەیبەرەن

عالەم موبتەلای زەڕ و زیوەرەن
عاقبت الامر کارمان خەتەرەن

باغمان گشت بێ بەر هەم بێ سەمەرەن
ئەجەل نەزدیکەن دڵ بێ خەوەرەن

قانوونی ئیلاهی فورقان ڕەهبەرەن
حەیفەن موئمینان وەبێ بەسەرەن

عالەم موهاجیر خاڵک دەر بە دەرەن
وە جیفەی دونیا گشت موسەخەرەن