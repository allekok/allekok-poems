شاعیر: حیلمی کاکەیی
کتێب: شیعرەکانی حیلمی کاکەیی
سەرناو: کاک فەقێ خەواف

کاک فەقێ خەواف... 
موخڵیسان دایم مەبۆنێ خەواف

دەردم گرانەن وێنەی کۆە قاف
جە دیوان هەق کەم کەس مۆ مەعاف

مەگەر وە ڕەجای یارانی دڵ ساف
بوگزەرۆ لێمان خودا وە ئەلتاف

سوپای حەیدەری ئامادەن وە تاف
هەی جان وا خێزان چە هەر چوار ئەتراف

قەتڵ و کوشتار مۆ هەزاران ئالاف
غەرقم جە گوناه مەکەم ئیعتیراف

جەی سەردی ساعەت فرسەتەن تەواف
وەعدە نەزدیکەن نەدارۆ خیلاف

هەزار هەزاران یەکسەر مۆ ئیتلاف
مالکی ئەژدەر چەنی میر سەیاف

ئەلف و با چەنی دال و نون و کاف
شمشێرش کێشان لەشکر نە غیلاف

پایماڵ مەکەران ڕەئیس و ئەشراف
مەر قەدر گەوهەر بزانۆ سەڕاف

غارەت مەکەران خەزێنەی ئەوقاف
پەی تایفەی هەق گۆ کفرەن واتە و لاف

پەی جادەی قەدیم حازرەن کڵاف
مەبۆ نەنیشۆ یاران وەدڵ زاف

وێڵ نەوان چە دین ڕای عەبدول مەناف
هاشمی ئەسڵەن قوڕەیشی گەزاف

ئیسلام خاپوور بی شکستە تەناف
مەرد خاس بسیار چە نام فیرقەی جاف

وێنەی عێڵ بەگی گۆیندەی ئەسلاف
سوورەی بەرائەت جاگەی ئیستیحلاف

بە هەقی ئایەی سورة الاعراف
فیرقەی موئمنین عەلەوی ئەوساف

عین القلب شان ببۆ ئینکیشاف
تەمام خائینەن ئەهالی ئەکواف

زاڵم و غەددار بێ ڕەحم و ئەنساف
ئاشناهان عوشرەن لایعقل ئەوساف

ستوون عالەم چواردە ئینحیراف