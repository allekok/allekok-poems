شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتیدا بە نام پادشای جەلیل
لەبارەی شیعر: نامە بۆ مەلا ڕۆستەم وەلی موتورزا لە گوندی سنوور

ئیبتیدا بە نام پادشای جەلیل
تەورات و فورقان، زەبوور و ئینجیل

هەر کەس بە نەوعێ دین کەردەن قەویل
ڕەفتار مەکەرۆ وەبێ قال و قیل

هەر چوار کتوبات خودا کرد تەکمیل
پەی ڕزق و ڕۆزی خالیقەن کەفیل

فیرقەی مەکتەبلی دین کەردەن ڕەزیل
مەڵڵای شەریعەت سەر سام و سەفیل

هەر چە قاپی فاو تا - - - -
جەرگ مەخلووقات - - - -

تمەز چێش کەرۆن مەڵڵا - - - -
چە دەست مەجهوولان - - - -

برای خانەدان بە غایەت - - - -
کیانام پەرێت یەک عوودێ سبیل

ئەمسالش نییەن تا شار ...
تووتوون شاور بۆ فەواکە زەبیل

عەرز و خڵووسم هەن وەشێخ - - - -
مەردی موبارز وە دوشمن - - - -

ئەولاد مەرغوب حاجی - - - -
نیگەهدارش بۆ شای رب الاعلىٰ

دووەمین سڵامم هەم وە عەبەی شێت
موقابیل وە ڕەزم جەمیع العوبید

سێیەم سەلامم وە برام مەجید
مەقبوڵ مەجلیس غایەت دڵ سفید

چوارەم سڵامم وە کوێخا عەتیە
بزانێ ئەی شیعر مەڵڵا وتیە

پێنجەم سەڵامم وە فەتحی جەژنی
هەزار ئافەرین وە باڵا و بەژنی

شەشەم سەڵام بۆ وە خاڵۆ جەلال
ئەفلاتوون ئیدراک هەم ساحێب کەماڵ

چونکە شێخ تاڵب برای فەتاحەن
چە هەردو تەرەف مەڵڵا موباحەن

ئەر چەلتووک بەیۆ ئەوەڵ سفتاحەن
مەڵڵا پەرێتان دائیم مەداحەن

نەواچان وەحشی ئەلبو سەباحەن
خورمای فراوان واردەی توفاحەن

دەروێش و فەقیر هیچ نەدارۆم زوور
سەلامم هەنەن وە جمیع سنوور

مەحسووبان شێخ ئیناث و ذکوور
دۆعا گۆتانم بێ ڕیا و قسوور