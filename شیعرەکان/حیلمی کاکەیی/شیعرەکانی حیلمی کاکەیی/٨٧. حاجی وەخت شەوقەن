شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی وەخت شەوقەن
لەبارەی شیعر: بۆ مام موحەممەد دەروێش عەلی

حاجی وەخت شەوقەن ...
شەوگار تەمام بی وەخت زەوق و شەوقەن

ئەفواج مێردان چە هەقای هەقەن
عالەم ئینقیراز فانی بەرزەقەن

مەلجاگاهمان زات موتڵڵەقەن
شاه مێردانەن عەلییەن هەقەن

فیرقەی مونکیران تەمام دڵ ڕەقەن
پەی جیفەی دونیا جە شەقای شەقەن

نیکان مونتەزیر سەف دوو تەوقەن
شکاکان خەجەڵ بونیادشان لەقەن

بێ زەڕە و بێ زات وەبێ ڕەمەقەن
مەحرووم و مەئیووس چە کۆی وەق وەقەن

جەمیع شکاکان خاپوورین لەقەن
گرفتار وە چنگ سوار ئەبڵەقەن

چین ئامادە بی ماچین مۆلەقەن
شەخر سواران تەمام سەر دەقەن