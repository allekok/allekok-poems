شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئاغا بێ عەلەف

ئاغا بێ عەلەف... 
مەعلووم جووت ناکا گاو وەبێ عەلەف

یاڕەب بکیانی پێشینەن سەلەف
مەڵڵا بێ چایی مەبۆنێ بەترەف

بێزارم چە دەست نەفس نا خەڵەف
پەی تەعنەی ناکەس دڵ بییەن هەدەف

عەجەب ئاشووبەن شمشێر نە ڕووی کەف
دروێشان فیرار بێزار بین لە دەف

هەردوو لا حازر لەشکر سەفا سەف
مەڵڵای بێ باوەڕ یەکسەر بی کەنەف

چە دونیا نەمەند حورمەت و شەرەف
چە تۆکڵ شامی مەکەران سەدەف

مەبۆ فیرار کەم پەی قەریەی شەنەف
گشت ئیجبارییەن وەبێ موکەللەف

غەمناکم چە دەست قەومانی ئەحلەف
جاهیل و نەزان خەڵقان دەلەف

سەد حەیف نەیجاگە ڕۆح کەردم تەلەف
مەحروومم چە بەزم ئەو بادەی قەرقەف

ئاخرش هیچ بی چەند عومر کەردم سەرف
ڕووسیاو خەجەڵ دڵ سەرد وێنەی بەرف

نویسنام یەک کیتاب وە سی و دوو حەرف
تەحقیق مەکەران چە دیوان عەرف

تازە مەقبووڵەن قەدیم ماچان خەرف
مەعنا مەغلووقەن سڕ ها چە تۆی زەرف

ئەوەڵ وە ڕەجای شای سوار ڕەف ڕەف
دووەمین وەهیممەت پادشای نەجەف

بۆ تەمەع ئەخۆن قەسەم و حەلەف
بەڵا ئامادەن ئانیفەن ئەنەف