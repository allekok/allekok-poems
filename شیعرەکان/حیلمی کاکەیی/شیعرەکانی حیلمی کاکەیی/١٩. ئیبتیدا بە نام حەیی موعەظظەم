شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتیدا بە نام حەیی موعەظظەم
لەبارەی شیعر: نامە بۆ مام موحەممەد

ئیبتیدا بە نام حەیی موعەظظەم
خالق المخلوق بەبێ زیاد و کەم

راس المال دەوێت سەرمایەی قەڵەم
پەنامان وە زات شاه ذو الکرم

دەسیسە و دروغ بەد بەختی ئادەم
گشتش پەی جەناب حەزرەت شکەم

خاسە مەئکولات پەرێش کەری جەم
فەردا مەواچۆ نەدیەنم وە چەم

مەعلووم بۆ لێتان فەقێیان هام دەم
چە وەجهل بەشەر چێشەن مورەقەم؟

حرس و نەفس زۆر دار چون مار ئەرقەم
پەردەی دڵ سوراغ عەقڵم کەردەن ڕەم

مورغ دڵ خەفتەن دەنگ بێ زیل و بەم
موشتاق وە جیفە مەحروومین نە شەم

ئەر ئاوێنەی دڵ تاریک بۆ پڕ تەم
چە کۆ مەوینیم شای ساحێب کەرەم

شیشەی دڵ ساف بۆ چون ئاب زەم زەم
ئیمجار دیار مەبۆ شوعلە چە تۆی شەم

ئەهلی هەق دایم مۆ نۆش کەرۆ سەم
ساکن و سکووت دڵ بارۆ وەهەم

دەخیلەن ئامان دەلیل ئەقدەم
وە دڵ بگێرە ئایین نەک وە دەم

چە گفتەی کەمتەر دڵ ماوەر وەغەم
قرة العینم نووری هەر دوو چەم