شاعیر: حیلمی کاکەیی
کتێب: شیعرەکانی حیلمی کاکەیی
سەرناو: کاک فەقێ یاوا
لەبارەی شیعر: بۆ مام موحەممەد

کاک فەقێ یاوا ...
نامەی خۆش ئەلفاز وە دەستم یاوا

چون خونچەی بەهار دڵم شکاوا
هەرچی پەرساویم جوابت داوا

درەخت کامڵیت تەمامی یاوا
ڕەهبەر ڕاستم نوور دوو چاوا

هەزار جار شوکور وە قاپی کاوا
جەلات ئیکمال کەرد دەفتەر سەرچاوا

سەییاد باتین فیرقەی پاکتاوا
خەوەر دارەنی جە هەردوو لاوا

گرۆی مونکیران گۆزەی شکاوا
چەنی شکاکان مەکەر داو داوا

هەر کەس پارێز کەرد جە کار خەراوا
مەعلوومەن ئەو کەس سککەش موهتاوا

مەبۆ قەبوڵ کەی چارمان نەماوا
ئەی فانی هیچەن باقی حەساوا

هەتا دار بید بگێرۆ ساوا
مەدارا بکەین چەنی گومڕاوا

دیانەت فەوتیان ئیمان چە پاوا
چە هەزار یەکێ مەندەن وەپاوا

ئەهل هەق دایم مەشغوڵ کیتاوا
بێزار چە مەجلیس ئەی قیل و قاوا

موتیع وە قانوون ئەرکان شاوا
پەرێ یارستان دەست وە دۆعاوا