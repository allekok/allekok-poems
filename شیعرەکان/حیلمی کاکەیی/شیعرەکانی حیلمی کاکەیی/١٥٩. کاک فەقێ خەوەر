شاعیر: حیلمی کاکەیی
کتێب: شیعرەکانی حیلمی کاکەیی
سەرناو: کاک فەقێ خەوەر
لەبارەی شیعر: بۆ مام موحەممەد دەروێش عەلی

کاک فەقێ خەوەر... 
مەپەرسۆم لێتان میقدارێ خەوەر

جوابم بدەن وەبێ دەردە سەر
عارفان خاس دەلیل ڕەهبەر

سوئال و جواب فەرزەن پەی بەشەر
وەخۆش زوبانی بێ کینە و کەدەر

نەواچی مەڵڵا مەغروورەن یەکسەر
تەسلیم بیانات وەشای... ر

ئەوەڵ سوئالم ئێدەن سەر دەفتەر
نەچێش ئیجاد کەرد یەعنی حەوز کەوسەر

چەند مەئموور دارۆ مەزەش چون گەوهەر
یەکاێەک سوئال وەنەم عەیان کەر

سوئال دووهەمین ئاو مونتەشەر
نەچێش ئیجاد کەرد ئاورد وە نەزەر

سوئال سێهەم ڕۆحان سەرانسەر
نەچێش سازناش خالق ئەکبەر

یەعنی نیک و بەد فیرقەی جانەوەر
مایەش نە چێش بی باچە پەی کەمتەر

چوارەم یەعنی خۆر شەمس مونەوەر
چەند هەزار لیسکەن بکەر موقەڕەڕ

پێنجەم سوئالم ئەی نوور بەسەر
خاڵ نام مانگ واچە پەی ئەفقەر

مانگ و خۆر یەک بی پەرێم جیا کەر
جەواب واتەم وەبێ ڕیا کەر

مەعلووم ب جە لات ئەی فەقێی گیانی
نەچێش ئیجاد کەرد ڕۆح ئینسانی

دوانزدە بورج ئاسمان سەبعەی سەیارە
نامشان چێش بی بکەر ئیزهارە

چوار عەناسر چەنی شەش جیهەت
وەنەم عەیان کەر بێ مزد و مینەت

چەند هەزار غوڵام جە وجوود مەربووت
خاک و ئاب و باد چ تەور بی مەخلووت

شجره التووبىٰ چەند هەزار چڵەن
مێوەش چەند ڕەنگەن کامش شا گوڵەن

هەفت تەبەق سەما هەفت تەبەق زەمین
وەقوەی کام زات چەنی جیا بین

مایەی خاک چێش بی بەحر بی وەبەڕ
پەرێم بواچە مەعنای دوو شەهپەڕ

ئەگەر سوئالات تۆ دای وە دەستم
غوڵام موخڵیس قاپی تۆ هەستم