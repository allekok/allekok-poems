شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یارستان دوڕساخ

یارستان دوڕساخ ...
چە قەید میحنەت بیەنمێ دوڕساخ

شەبان تا بە ڕۆژهام چە ئاخ و داخ
بێزارم چە شورب تووتن و بەرماخ

سوپای حرس و نەفس وێنەی سیا زاخ
نەفس موتمەئین حەبسەن چە ئوتاخ

جەرگ و دەروونم گشت بییەن سوراخ
جلوودم خامەن نەوەردەن دەباخ

شیراج ئەکل مەکەم چە باتی قەیماخ
مەحرووم مەغدوور چون خەڵک ئێلاخ

چە کەردەی گەردوون مەحزوون و نا ساخ
چە لای قەوم لووت قسەی حەق یاساخ

جار جار تەعتیلم پەرێ یەک بەرماخ
حەڵوای گەزۆمان بییەن وە تۆراخ

قەدیمی جاران گشت گەوا - - شیر داخ
بییەن وە مۆدە گشت کۆنە قەڵتاخ

ئیفتیخار مەکەن وەداس و قەیناخ
تاڵعمان کەفتەن وە قوڕ پاتڵاخ

نان جۆی وشک وێنەی کوتە شاخ
زەقنەبووت مسکێن وەسەد ئوف و ئاخ

سوحبەتمان جەنگەن کوتەک و چۆمان
لەفز سەردارمان گەواد بکەر باخ