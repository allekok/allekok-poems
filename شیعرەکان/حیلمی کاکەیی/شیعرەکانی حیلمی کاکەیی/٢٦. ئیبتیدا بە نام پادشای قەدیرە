شاعیر: حیلمی کاکەیی
کتێب: شیعرەکانی حیلمی کاکەیی
سەرناو: ئیبتیدا بە نام پادشای قەدیرە

ئیبتیدا بە نام پادشای قەدیرە
مامە موحەممەد دەلیل دەست گیرە

مورید موخڵیس سەی ئەحمەد میرە
وەزوود بکیانە پەرێم تەمیرە

مەوجوودەن خالیق بینا و بەسیرە
ساحێب کەرەمەن گوزەشت قوسیرە

مەواچە مەڵڵا شێت و فەقیرە
خودا وەیتەورە کەردەن تەسویرە

فیدات بام کەمتەر مەکەر جە ویرە
دایم وەیاران بکەر تەعزیرە

قوربان ئەهل هەق هەر وەخت زەویرە
وەدەست نادان زەلیل و گیرە

مەردی هەق دایم ڕەوشەن زەمیرە
بێ پەروا جە تەعن گشت تانە و تیرە

قوربان جەدت بام خەڵک شارەزویرە
پەی گردین یاران دەلیل دەست گیرە

ڕۆژ و ماه و ساڵ... 
دایم شەوقت بۆ ڕۆژ و ماه و ساڵ

نوور چەمانم ئەی دەروون زوڵاڵ
نمەیۆ وەکار واسواسە و خەیاڵ

تەسلیم وە ڕای هەق بار کێش چون حەماڵ
ڕجام هەر ئێدەن وێت بکەرە لاڵ

وە دوانزدە مەسرەع شیعرم کەرد ئیکمال