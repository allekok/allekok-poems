شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی دوورەنان
لەبارەی شیعر: بۆ مام موحەممەد

حاجی دوورەنان... 
یە خەیلێ وەختەن چەنەت دوورەنان

مونتەزیر وە لوتف - - زهوورەنان
موشتاق وەبادەی ئەنتەهوورەنان

بێ واردەی شەراب دڵ مەخموورەنان
حرس و نەفس غاڵب هەم مەغروورەنان

پەی پێل سیرات جە عبوورەنان
فەقێ عیسیان بار زۆر مەغدوورەنان

گیروەردەی گەرداب زوڵم و زۆرەنان
عین القلب مەسدوود دەروون کوورەنان

گاه گاهێ دڵ سەرد گاه ڕەنجوورەنان
گاه گاهێ مەراق ساز سەمتوورەنان

گاه گاهێ دڵشاد گاه مەقهوورەنان
گاه گاهێ وێران گاه مەعموورەنان

گاه گاهێ ڕەوشەن گاه دەیجوورەنان
واجیبات ناقیس پڕ قسوورەنان

ئەولاد فەقیر میر سوورەنان
چەمەڕای وەعدەی نەفخ سوورەنان

ئەفکارم موفەشەق دڵ ختوورەنان
ئەر سەد جەی دونیا بێ حزوورەنان

اخر الانجام دڵ مەسروورەنان
غافڵ جە ئەرکان شای کۆی توورەنان

گاه وەهەق پەیوەست دەروون جوورەنان
گاه چە خانەی کفر دڵ خاپوورەنان

دایم پەی شکار جە پەیجوورەنان
جە پانزدە مەسرەع ئەشعار مۆرەنان