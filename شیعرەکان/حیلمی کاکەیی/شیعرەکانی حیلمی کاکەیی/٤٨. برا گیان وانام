شاعیر: حیلمی کاکەیی
کتێب: شیعرەکانی حیلمی کاکەیی
سەرناو: برا گیان وانام

برا گیان وانام... 
نامەی خۆش ئەلفاز سەراسەر وانام

چون تەیر تیژ باڵ، باڵ و پەڕ شانام
مەعلووم شەو و ڕۆژ... هانام

حەکاکە ئێستا زاتت نەناسام
بەڵی جەی وەختە مەعلووم بی چە لام

***

ئەی ڕەمزە سڕ بۆ مەکەرەش ئیعلام
ئەگەر بواچی پەرێ خاس و عام

کارت تەعتیل مۆ مەمانی سەر سام
جە گرۆی جاوید مەویایم وە کام

وێت مەکەر وە شێت بێ هۆش و سەرسام
کەمێ سەبرت بۆ عەلییەن ئاغام

ها عەرزت کەردم سەراسەر تەمام
قەواڵەت مۆر مۆ مەوی شادوکام

جە عالەم خاو مەدەری پەیغام
ظاهرا معیوب نوتفەی ناوەکام

یاهەق وە دەرگات ئێدەن ئیلتیجام
ئیمانمان هەنەن وەی دەستگا و مەقام

جەی سەردی ساعەت نەکەریم نەفام
چەنی گومڕاهان نەپێچیم ئەدام

مورشید موخڵیس شای شیرین کەلام
کەلب یارانم باقی والسلام