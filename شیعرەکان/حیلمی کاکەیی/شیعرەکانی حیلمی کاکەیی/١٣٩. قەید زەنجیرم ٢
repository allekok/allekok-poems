شاعیر: حیلمی کاکەیی
کتێب: شیعرەکانی حیلمی کاکەیی
سەرناو: قەید زەنجیرم ٢
لەبارەی شیعر: بۆ مام موحەممەد

قەید زەنجیرم ...
حاجی نە قەلعە قەید زەنجیرم

چەمەڕای ڕەحمەت شای خەیبەر گیرم
موحتاج وە ئیمداد دەلیل و پیرم

وەدەست حرس و نەفس یەکجار ئەسیرم
موبتەلای جیفە جە مەنزڵ دویرم

بەڵێ نیجامە ئەولاد میرم
یا حەیی قەدیم ڕاست باری تیرم

وێڵ و سەرگەردان دەروون چون قیرم
جار جارێ هۆشیار ڕەوشەن زەمیرم

چون حاکمی خاس بستان تەقریرم
بزانە چونەن ڕای و تەدبیرم

جە لای مونکیران بەدەن تەسویرم
جە لای ئەهل هەق مسک عەبیرم

بێزار جە دیدار قەوم شەریرم
غوڵام ئیخڵاس یار فەقیرم

مەمنوون و مەشکوور خوبز و شەعیرم
ئەر نێک و ئەر بەد کریان تەحریرم

ئەختیار پیر تەمەن وەساڵ کەبیرم
هەڵاتە نییەن تورشیان هەمیرم

وە کەیف و دەماغ وێنەی وەزیرم
تاجر هۆشیار لیبس حەریرم

دڵ ها چە گەردش وێنەی سەفیرم
گا گاهێ غەمناک گاهێ وەزیرم

جەی شێوای شێوە نییەن مەخبیرم
تەسلیم وەڕای هەق حاجی گیان ژیرم