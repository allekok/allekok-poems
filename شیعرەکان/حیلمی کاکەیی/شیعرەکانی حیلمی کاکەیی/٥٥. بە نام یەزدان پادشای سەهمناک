شاعیر: حیلمی کاکەیی
کتێب: شیعرەکانی حیلمی کاکەیی
سەرناو: بە نام یەزدان پادشای سەهمناک

بە نام یەزدان پادشای سەهمناک
ستارە لعیوب فەرد تەنهای تاک

دیدەنم نەخاو ڕوویای هەوڵناک
دونیا خەراب مۆ کەردەنم ئیدراک

یاران پەی جیفە هیچ مەودێ غەمناک
دارا ئەو کەسەن ببۆ سینە پاک

جیفە هەزاران کەردەنش هیلاک
بێوەری بییەن چە شاه لەولاک

ئاه دەروونم یاوان وە ئەفلاک
عالەم بێ خەبەر گشت بییەن بێباک

هامفەردم نییەن یەک شەخسێ حەکاک
لە ناره السقر هیچ نابن خۆفناک

فایدە نەدارۆ ئی موڵک و ئەملاک
مالک الملوک وێشەن کفیناک

ایها ... ما قبول صلاک
عالەم گشت خەراو بەوێت ماچی چاک

انت ما قریب بعده و ایاک
ما تخاف من الله لیش تصیر بواک

هل عباد الله کلهم اخاک
اموال المسروق تالی ها رماک

ابوینکم لویش ما قراک
تسکن فی البلد تفلس من رواک

تەئسیر نمەکۆ وە گرۆی ناپاک
خامۆش بەر مەڵڵای پڕ حیلم و چالاک

ان الله جمیل یحب الجمال
بییەن وە مەسلەک چە دەستی جیهال

هەر پەوسەن ئەتوار ئی مینای زوڵاڵ
گا گاهێ ڕاکب گا گاهێ ئینزال

کەس فەخر نەکۆ وە بەخت و ئیقباڵ
وە یەد حەقەن کریم الخصال

یاران چێش کەرۆن چە دەست ئی حاڵ
نەفس ئەممارە بییەن وە زەواڵ

سوپای ئیمانش شکنان پەڕ و باڵ
نەفس موتمەئین فیرارەن چە ماڵ

ڕەعیە مەکەرۆ دەعوای ئیستیقلال
بییەن وە بەگلغ چە گردین مەحاڵ

غیرەتم چەی وەخت موختەلیف ئەشکال
ئەی برادەران نییەن ڕای مەجال

زەوق ئی دونیا عالەم کەرد ئیغفال
خەتای تەراکوم بارم کەرد ئیثقال

موئمین وە بەهەشت مەکۆ ئینتیقاڵ
ئەی فانی هیچەن ئاخر مۆ بەتاڵ

تۆبە بکەردێ گشت وە ئیستیعمال
زەخیرەی مەحشەر بکەردێ ئیکمال

یە واتەی حیلمی دایم دڵ مەلال
ئی شیعرە نویسنام وە کردەوەی مەئال

وەزن ئەشعارم هەر بە وێنەی لاڵ
ناقسەن عەقڵم خەیلێ بێ کەماڵ