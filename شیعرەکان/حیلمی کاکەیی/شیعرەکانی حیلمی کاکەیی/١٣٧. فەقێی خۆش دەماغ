شاعیر: حیلمی کاکەیی
کتێب: شیعرەکانی حیلمی کاکەیی
سەرناو: فەقێی خۆش دەماغ
لەبارەی شیعر: بۆ مام موحەممەد

فەقێی خۆش دەماغ ...
ئەی فەقێی خاسم دانای خۆش دەماغ

شەبان تا بە ڕۆژ هام لە ئاخ و داخ
بێزار چە دیدار فیرقەی قوڕمساغ

جە هەزار یەکێ نییەن شەخسێ ساغ
چارەی تورش و تاڵ بەوێنەی تۆراغ

خەتام کەبیرەن بەوێنەی بوڵداغ
بێ تام و لەززەت شلکێنە و یاپراغ

چون جەهەننەمەن ئەی قەسر و ئەی باغ
جە قەید میحنەت بەندم وە دوڕ ساغ

شەوق و زەوق ها جە نام ئەهالی ئێلاغ
واردەشان خۆشەن ماست چەنی قەیماغ

کەس ڕای هەقیقەت نمەکۆ سۆراغ
جە تەعنەی بەدان جەرگم بی سۆراخ

جەم مەوان یەکسەر وێنەی سیا زاغ
بێ شەرت و شرووت بێ ڤەول و دایاغ

ئەخلاق ناپوختە وەقسە گوستاخ
وە کردار نابوود وە گوفتار بۆیاغ

دەلیل حایرین ساڕێژ کەرۆ داغ
ها جە فورتەنە شار سنە و سابڵاغ

کافییەن مەڵڵای ناپوختە دەیاغ
ڕای ڕاستی پەرێ یاران مۆ ئیفراغ