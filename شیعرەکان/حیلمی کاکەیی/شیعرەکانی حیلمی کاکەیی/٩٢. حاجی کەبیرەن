شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی کەبیرەن
لەبارەی شیعر: بۆ مام موحەممەد

حاجی کەبیرەن... 
مەعلووم بۆ جە لات گونام کەبیرەن

پیر ڕەجا چییەن دەلیل دەستگیرەن
پەنامان وە زات شای خەیبەر گیرەن

فیرقەی مونکیران یەکسەر شەریرەن
ئەهل هەق سالم وەبێ تەقسیرەن

شای گردین دڵان تەمام خەبیرەن
عاقیبەت دەوران ڕەوشەن زەمیرەن

قەڵەم زەڕینەن کاتیب دەبیرەن
چێش چە دەفتەر بۆ نسیب فەقیرەن

حاجی گیان ناچی مەنزڵمان دویرەن
مەئموور ئامادەن دڵمان پڕ نویرەن

ڕەهبەر موخڵیس تۆم هەر چە ویرەن
دیدارت پەرێم مسک و عەبیرەن

جەماڵت وێنەی ماه مونیرەن
گوفتارت وێنەی قورس پەنیرەن

ئەفکارم بڵاو ئێدەم جە ویرەن
فرزەندت هیمەت نوور بەسیرەن

قەدرش بگێرە ساحێب سەریرەن
خاڵیس موخڵیس تاڵب وەمیرەن

نەتاوام نامام خەیلێم قوسویرەن
جە دەست نەخۆشی مەڵڵا ئەسیرەن

زەوق و شەوقمان زیکر و تەمیرەن
قوەت یاران زات شێخ ئەمیرەن