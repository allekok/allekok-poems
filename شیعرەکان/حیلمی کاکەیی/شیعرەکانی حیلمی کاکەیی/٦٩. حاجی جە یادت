شاعیر: حیلمی کاکەیی
کتێب: شیعرەکانی حیلمی کاکەیی
سەرناو: حاجی جە یادت
لەبارەی شیعر: بۆ فەقێ حەمە حەیدەر

حاجی جە یادت ...
مەعلوومەن مەڵڵا بەرشیەن جە یادت

بگێرە تەریق پیر و ئوستادت
تاکو زیاد بۆ واناو سەوادت

حی لایموت بدۆ مرادت
جار جارێ بەندە نەشۆ جە یادت

تەقەلای سوود ئەی ڕەنج وە بادت
وەکۆنا لوا ئابا و ئەجدادت

عەناسر ئیکمال پۆختەن بونیادت
وەڕای هەقیقەت هەق کۆ ئیرشادت

تەمام ناقسەن کۆی ئیعتیمادت
وەدەست حرس و نەفس مەدۆ جەلادت

وەهەق نەیاوان داد و فریادت
ئەی جیفە هیچەن مەکۆ بەربادت

فریاد ڕەس حازر مۆ وە ئیمدادت
بێزارم جە دەست کار عینادت

زۆر وە قیمەتەن دانە و مەوادت
یاڕەب ڕەوشەن بۆ زەین و فوئادت

عالەم سەرگەردان بەحر ئینجیمادت
یەکجار کەم بییەن جوود و جەوادت

نەرم نمەبۆ دڵ، کوورەی حەدادت