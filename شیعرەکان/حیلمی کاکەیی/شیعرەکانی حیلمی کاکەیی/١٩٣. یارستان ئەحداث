شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یارستان ئەحداث

یارستان ئەحداث... 
عەشق دەروونم چە نۆ بی ئەحداث

ئەشعاری لەتیف کەردەنم ئەبعاث
مەقبووڵ بۆ چە بەین زکوور و ئیناث

سەرگەردان وەدەست ئی نەفس ئیخباث
لازمەن گفتەم مانۆ وە میراث

پەنامان وەتۆن یازات غەیاث
وەڕای موستەقیم بکەریم ئیبراز

وێنەی بزغاڵەی هەیاس دوڕ ناس
جەرگم تاویان بێ کەم و کەیاس

یا حەق چە دەرگات مەکەم ئیلتیماس
سەوقم بکەری تۆ وە ڕاکەی ڕاس

یا حەی وەدەرگات سەد حەمد و سوپاس
موحتاجم نەکەی وە مەرد ئیفلاس

چەرتم چی وەختە موختەلیف ئەجناس
بێ قەدر و حورمەت بە وێنەی کەنناس

مەعلووم بۆ لێتان یا ایها الناس
قەلیلەن چەی وەخت یەک شەخسێ دەم ڕاس

حەرامەن بونیاد تەمەڵ و ئەساس
چەو بۆنە مەخلووق گشت بییەن ناڕاس

نامەرد بی وەکیل وە وەزیر دەست ڕاس
کافییەن مەڵڵا کۆتا بکەر باس