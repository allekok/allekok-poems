شاعیر: حیلمی کاکەیی
کتێب: شیعرەکانی حیلمی کاکەیی
سەرناو: یارستان ئەساس

یارستان ئەساس ...
سەر نمەگێرۆ بنیاد بێ ئەساس

بەشەر ئیلزام مۆ وە گفتار خاس
بێزارم جە دەست ئەی دەور ناڕاس

ئەر سەد بوانی قال الله وە ڕاس
فائیدە نەدارۆ پەی خەڵق و ناس

مەخلووقات تەمام دەروون پڕ وەسواس
فیرقەی فاسیقان شووم الخناس

جە درگاه هەق مەکەم ئیلتیماس
زومڕەی یارستان چا بەند بۆ خەڵاس

چێشتەن چەنی یاوەرانی خاس
غەیبەتشان مەکەن وەچەپ و وە ڕاس

عالەم وێنەی وێت مەکەری قیاس
داخێ تۆ جەرگم کەردەن وە پەڵاس

لازم بپۆشی قەترانی لیباس
وێڵ بۆم نەشاران چون گەدای ئیفلاس

قووت وەردەم نە بەحر بە وێنەی غەواس
چەند لاڵە و یاقووت کەردەنم ئاراس

گەوهەر بێ قیمەت بازاڕم کەساس
مێرد نێک خاڵیس نەدارۆ ئیغماس

قادر مەستانۆ یەکا یەک قەساس
چەند خانەدانان کەردەن وە کەنناس

اهل الله تەسلیم نمەکۆ هیچ باس
هەر کەس وە ڕەنگێ مەکەرۆ حەمماس

پەی ڕەعیە بییەن وەنێرە بڵباس
یەکسەر مەخلووقات جە گیان بی هەراس

پەرێ ... ... بییەیان حوڕاس
بێ سەدا و بێ دەنگ وێم کەردەن خراس

سوخەن پەزیرم چون ئەبو نەواس
پەروا نەدارۆم جە هەزار دەساس

فریاد ڕەسمانەن هەم خدر ئەلیاس
جە بەحر و جە بەڕ بێ کەم و کیناس

مەئموور حازرەن سەعد ئیبن وەققاس
جە سینەی بەدان مەکەرۆ ئیجلاس

دایم حازرەن جاسووس حەساس
عاقبت الامر فەحنووشی خەنناس

عەجایب شەوێ کەردەنم ئەحداس
سڵام بۆ وە گشت زکووروئیناس

جە دەنگی لوری هەم چە شەقەی داس
قیسمێ فەقیران بییەن کەڕ و کاس

نیمەی ئەرزاقش چەودەر و قەڵداس
خەرمان بێ دان خازرەن کەساس

الظلم لا یدوم مەزانۆ حەسساس
الکفر یدوم پەی هەق وەلا باس