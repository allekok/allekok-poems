شاعیر: بابە
کتێب: دیوانی ئەوڕەحمان بەگی بابان
سەرناو: پرسی کەسێکی ئەھلی فەزیلەت لە دێوە زەن

پرسی کەسێکی ئەھلی فەزیلەت لە دێوە زەن
بۆ مونزەویت و کووپە ئەپۆشی وەکوو کەفەن؟

بنواڕە ڕیازی ئەکادیمای وەتەن
لایێ علوومی حیکمەتە، لایێ دڕووسی فەن

حیکمەت فرۆشی دەھرە فەلاتوون بە ڕۆژ و شەو
ڕۆم و فەڕەنگ موننەوەرە، ئێستا بە نووری ئەو

فەرمووی کە ھەر دوو دەرسی ئەدەبمان لە مەدرەسە
وەرگرتووە لە فەلسەفە و حیکمەت و علووم

ئەو چونکە بەختی یارە، بە شۆرەت یەکەم کەسە
گەورەی فەلاسیفەی ھەموو دنیایە لای عومووم

من بەخت و تالعم بەدە، مەنفووری عالەمم
تەنھا ئەژیم بە دەردەوە بابە ڕەفیق کەمم