شاعیر: سامان سەنگاوی
کتێب: تەنیام لێرە
سەرناو: سلێمانی

ئەی شاری جوانی پڕ لە یادگاریم 
سلێمانیەكەی جێگای مناڵیم 
ئێستا و هەمیشە تۆ هەر ڕازاوە
شوێنی گریان و ئارامی و یاریم 

لە هەر شەقام و كوچەو بانێكت 
ورد دەبمەوە دێنەوە یادم 
پیاسەی ئێوارەی دەمی لاوێتم 
بەو یادگاریانە ئێستاكەش شادم 

لەهەر شوێنێكی تری كوردستان 
باسی هونەر و ڕۆشینبیران بێ 
ئەبێ ناوی تۆ وەك تاجی پاشا
لەسەر سەرەوەی هەر هەمویان بێ 

دیمەن و جوانیت ڕەنگیان گرتوە
لەسەر ڕوخساری گشت مرۆكانی
هەركەس لای تۆ بێ ناخیشی جوانە 
ئەگەر ڕاست بكات لەگەڵ ویژدانی

بەهار بە گوڵ و پایز بە زەردی 
نەخشاندویانە ڕەنگی و ڕوخسارت 
دەنگی ڕەشەبات وەک مۆسیقایە 
گونجاون لەگەڵ گشت دارەکانت

من هەر به هیوام هەتاکوماوم 
قەت دانەبڕێم لە خاک و ئاوت 
شانازی ئەکەم بە شوێنمەوە بێ 
هەکومردن لەقەب وناوت