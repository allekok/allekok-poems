شاعیر: سامان سەنگاوی
کتێب: تەنیام لێرە
سەرناو: حاڵی عاشق

تۆ كە حەكیمی دەردەداران بی 
‎بۆ دەشتی دڵم وەكو باران بی 
‎بۆ نایەیتەلام وەكو جاران بی 
‎لە ڕیزی مەرد و چاكەكاران بی 

‎تۆ كە بۆ دڵم بەوێنەی خوێنی 
‎بۆ بەنازەوە نایەی بم دوێنی 
‎بەهاربی و نێرگز بۆ ژوانم بێنی 
‎وەرزی خەزانم دوایی پێ بێنی 

‎تەنها خەیاڵین، عادەتمان وایە 
‎دڵدانەوەمان هەر بە تەنیایە 
‎ڕاستگۆیی ناخمان بەسەر زار نایە 
‎بۆیە عاشقمان حاڵی ئاوایە