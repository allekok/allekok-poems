شاعیر: خۆشناو
کتێب: شیعرەکانی خۆشناو
سەرناو: جارێک لە خەونمدا مردم

جارێک
لە خەونمدا مردم
بەرەو گۆڕستانیان بردم
لە دوای بە خاک ئەسپاردنم
ملائیکە بە جووت هاتن
پرسیاری زۆریان لێ کردم
بە ترس ۆ خۆفی زۆرەوە
بە جوابی جۆراو جۆرەوە
هەر چلۆنێ بێ جوابم داوە
تا گەییشتە... 
پرسیارێکی زۆر تایبەتی! 
وتیان کوردە
خۆشترین شوێن لەم جیهانە
چ جێیەکە؟ ئەوەی بزانە
منیش بە دەنگێکی بەرز
بە جوابێکی جوان و تەرز
وتم: خودا خۆی دەزانێ
خۆشترین شوێن لەو جیهانە
خاکی پاکی کوردوستانە