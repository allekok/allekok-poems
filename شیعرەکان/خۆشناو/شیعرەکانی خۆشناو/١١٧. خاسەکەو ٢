شاعیر: خۆشناو
کتێب: شیعرەکانی خۆشناو
سەرناو: خاسەکەو ٢

خاسەکەوێ کەوتە تەڵە و داوی تۆ
شین بە کوڵی قاسپە دەکا ڕاوی تۆ
«سەلاح کوردی»

بەم خەم وعەیبە مەژی تا پێت نەڵێن
ڕاوچیە پیرسەیرە کەچۆن ماوی تۆ
«هۆگر»

بۆچی دەکەی گاڵتە بەژینی کەوێ؟ 
ڕوونـە لـەلام بـەدفـەڕی دامـاوی تـــۆ
«ناسرخزرپوور»

باڕەکــەوی خاڵ لە ملی شاخەکـەم
ڕاوچــی دەبـێ بۆ نەبـینێ چاوی تو؟ 
«خۆشناو»

کـەوتیە نێو داوی جەفا گیانەکەم
هەر بە دەهـۆ و فێڵە کە گیراوی تۆ
«وەستا ڕۆستەم قەڵاڕەشی»

خۆشــی نەهـاتـە دڵە گـیراوەکــەت
تۆبە پەرۆش چۆن بژی شەمزاوی تۆ
«نیشتمان»

ڕۆژی بـەرینـی مەکــە شەوگـاری تار
وەک شــەوەزەنگـە بـیری قـاڵاوی تۆ
«واحید سووری»

ڕاوچـی مەبـە تانە، لەنێو چاوی گەل
شەرمێ بکەن کاتئ دەبەن ناوی تۆ
«فەرید ڕاژین»

ڕاوچی کەوان تیر لەکەوانت مەنێ
کەو کەمە با شل نەبێ هەنگاوی تۆ
«چالاک فەتاح پوور»

دونـد و چـیا شـوێنیی ژیانـی کـەوە
ڕاوچــی بـەسـە ئیدی نەمـا باوی تۆ
«سکاڵا»

داو و گـرێ لـێـکــەوە بـا هـەڵـفـڕێ
خۆشـە کــە ڕزگار بێ لە پـێناوی تۆ
«ئاسۆ مەریوان»

بـۆچـی دژی خـاڵ و خەتی گـەردنی؟ 
چـیـدی بەدی نـایی حەز و کـاوی تۆ
«ڕزگار»

خـۆزگـە لـه جێی قاسـپه قـریوە‌ت ببا 
هه‌سـتە هه‌له، تاکـوو نە‌فه‌وتاوی تۆ
«ناتق مەجیدی 'سۆران'»

کـوردی بەغیرەت بـە و ڕزگاری کـە
لادە لـە سەر ڕێـچکـەیی بەدناوی تۆ
«قەلەندەر»