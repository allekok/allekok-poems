شاعیر: خۆشناو
کتێب: شیعرەکانی خۆشناو
سەرناو: دڵی من

شەوە شیرن خەوی تۆ، هات و نەهاتی دڵی من
خەمە خاوانی کەناری کش و مانی دڵی من
«سەلاح کوردی»

شەوە دیسان و سەمای بەرقی نیگاهی بەشکۆت
ئەی فیدای چاوی گەشت بێ گەشەساتی دڵی من
«هەتاو خورشیدی»

شەوە زەنگی سەرە ژێری تەمەنی من وێدەچێ
دوور لە باڵات وشکە ڕۆ بێ قڕ و قاتی دڵی من
«قەلەندەر»

خەمی بێ تۆیی یە دەمباتە ڕچەی دەربەدەری
لە خەویشدا نەدەهاتی لە چی قاتی دڵی من؟ 
«خۆشناو»

سەرە دەر ناکەم و سەد شێوەیە ئەما دڵەکەم
دەڵـێ هاتووی بۆ نەجاتی، نه وەفاتی دڵی من
«زامدار»

هەر هەواڵێ کە دەبیسم خورپەیەک نایە لە دڵ
کە لەتۆ دێ خەبەرێ دەشکێ سەباتی دڵی من
«واحید سووری»

تابەکەی تارە لەچاوم، سەرەسوێی چاوی ڕەشت
خەم بە بێ هۆ نیە خۆی کردە خەڵاتی دڵی من
«ئوسمان سەقز»

وەرە ئەوشۆ مەرهەمێ دانێ لە سەر زامی بە سۆم 
چ دەبێ دەستی شەفات بێ بە نەجاتی دڵی من؟ 
«فەرید ڕاژین»

دیدەکەم باری خەمی تۆیە دەگێرێ، هەر وەها
چەمەەڕایە و بە تەما بۆچی نەهاتی دڵی من؟ 
«ئاسۆ مەریوان»

هەمە ئاواتێ هەتا هەم لە سەرم ناچێتە دەر
کە لەشەڕگەی ئەشقی تۆدا بێ خەباتی دڵی من
«باڕێزە»

ڕۆژی ڕوو دەرخە لە ژێر پەردە شەوم با بزڕێ
شەوی دڵ ڕوونە لە یانەی ڕۆژەڵاتی دڵی من
«هەڵگورد حەق پەرەست»

وەکو شیرین و شەکەر خەندە بکە بێژە سڵاو
فەرموو پێ داخە لەجەژنی سوور وساتی دڵی من
«بـەرەوئـاسۆ»

دڵە خورپە، هەوەسی ژوان و هەوای بێ خەبەری
چەندە خۆشە لە پەنام بی تۆ بە هاتی دڵی من
«ناسر خزرپوور»