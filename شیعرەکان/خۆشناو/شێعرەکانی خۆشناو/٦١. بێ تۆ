شاعیر: خۆشناو
کتێب: شێعرەکانی خۆشناو
سەرناو: بێ تۆ

بۆ نازانی ئەو ڕۆژانه چەنده له ژینم بێزارم
وەک ئەسیری بەندیخانه، ناگاته هیچ کوێ هاوارم

من نازانم ئه و ڕۆژانه بۆچی هێنده له فکرم دای
وه کوو دووعای مرۆڤی پاک، دایم ده فکر و زکرم دای

چاو دەگێڕم لێره و لەوێ، تاوێک دیار و تاوێک ونی
بۆ کوێ بڕۆم ئاخر بێ تۆ، تۆ که هەموو دونیای منی

له هەر شوێنی ئەو دونیایه ، ڕۆژگارم بێ تۆ تاریکه
ئەگەر ڕێگا ئوتوبان بێ ، بۆ من ئاستەم و باریکه

هه موو که سێک دوای مردنی، دڵی له لێدان دەکەوێ
به ڵام دڵی من له گڵکۆشدا، گڕوو ده گرێ و ، هەر تۆی دەوێ

خولاسه بیلبیلەی چاوم ، ژیانم بێ تۆ زۆر تاڵه
ساعەتم ڕۆژ ، ڕۆژم حەوتوو، حەوتووم مانگ و، مانگم ، ساڵه

که جێم بێڵی به تەنیایی، وەبزانه خۆشیم نەماوه
خۆشی به نێو فایدەی چیه ، با هەر بڵێن شاعیر