شاعیر: پیر عابدینی جاف
کتێب: دیوانی پیر عابدینی جاف
سەرناو: گڕ لە دەروونە
لەبارەی شیعر: نووسین: سیروان دیلان (ئەحمەدپوور)

لە وڵامی نەرگزەی مەلا شوکری

گڕ لە دەروونە... 
شەوقی شەیتانم، گڕ لە دەروونە

عیشقی تۆم لە لا پووشی هەروونە [١] 
ئەزیش وەک بالوول دانەندەی دوونە

دەرچووم لەو جێگە مایەی فنونە
ئەزیش گووزەشتم لەم چەنوو چوونە

سایەی ئەزازیل هەر چوار ستوونە
بووگە وە زاخاو ئەم گۆشت و خوونە

وە ئکسیرەوە سەرف وە ئاڵتوونە
بە یاران کردم کفری قاروونە

چرام لە تاریک بۆ رەهنموونە
لە تووز دەرچووم کۆی تەم و توونە

خوشکم تۆش دەرچۆ لەم ڕێی زەبوونە
بچین بۆ ناو یار، دینیان بتوونە

ئا تۆ ناوینی ئەم چەشمەی ڕوونە؟ 
پێت دەدەم خەوەر، نەزم و قانوونە

لە ئاخر یەقەم نەگری وەنوونە
دەینت وە گەردن خۆت لەم گەردوونە

١. شوێن پێ