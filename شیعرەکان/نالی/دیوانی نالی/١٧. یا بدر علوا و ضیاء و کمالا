شاعیر: نالی
کتێب: دیوانی نالی
سەرناو: یا بدر علوا و ضیاء و کمالا

یا بدرُ علوّا و ضیاءً و کمالا
فالغصنُ معَ الأَصلِ اِلی فَرعِک مالا

تا سونبولی زوڵفت لە نیهالی قەدت ئاڵا
من دوودی هەناسەم گەیییە عالەمی باڵا

ما عادَلَک البانُ، و لا اللینةُ لینا
اذ عَدَّلَک الباریءُ حسنا و جمالا

من گریە، ئەتۆ خەندە بە یەکدی دەفرۆشین
من لەعلی بەدەخشان و، ئەتۆ لوئلوئی لالا

بادِرْ، وَ أغِر کوکبةَ البدر بدارا
قد فقتَ سَنا الشارقِ، لا ذُقتَ زوالا

توڕڕەت وەکوو تۆماری شکستەو، سەری کوڵمت
بۆ نووری سەوادم بووەتە شەمعی موتاڵا

ئەو چاوە غەزالە فەتەراتی سەر و ماڵە
ئەو نەرگسە کاڵە نە منی هێشت و نە کاڵا

حوققەی فەلەکولئەتلەس و ئەستوونەیی زێڕین
بێ بیکە بە تارای سەر و ترکەی خەز و واڵا

دنیا بە فیدای قەددی بکە، دامەنی بگرە
طوبی لِمَن اختارَ عَلَی المالِ مئالا! 

نالی بە ئومێدی زەفەری تەوقی تەلیسمت
ماری سڕی زولفت لەسەر و گەردنی ئاڵا