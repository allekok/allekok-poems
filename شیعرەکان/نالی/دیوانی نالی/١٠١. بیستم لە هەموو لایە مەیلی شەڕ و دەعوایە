شاعیر: نالی
کتێب: دیوانی نالی
سەرناو: بیستم لە هەموو لایە مەیلی شەڕ و دەعوایە

بیستم لە هەموو لایە مەیلی شەڕ و دەعوایە
سەودا لە سەرمەدایە، باکم چ لە غەوغایە

فەرمووی بە مژەی مەستی، ئازانە و تەڕدەستی
سادەی لە دڵی سستی، تیرێ بە تەمەننایە

چەرخی چەپی گەردوونە، ڕاست و چەپی چەند دوونە
بێچاکە چ بێچوونە، ڕاستیی لە چەپیی نایە

پێم گوت: مەکە چاک چاکم، پێش خزمەتی زۆر چاکم... 
فەرمووی: بە سەری کاکم، داغت لە دڵمدایە! ... 

زاهید! مەکە مەنعی دڵ، بۆ تۆ نییە سوودی گوڵ
خاکت بەسەر ئەی غافڵ! کەوتوویە چ سەودایە؟ ! 

نالی مەکە وەسفی تۆ... باریکە نەمامی تۆ... 
مەعلوومە کە سەروی تۆ بێمیسلە لە دونیایە...