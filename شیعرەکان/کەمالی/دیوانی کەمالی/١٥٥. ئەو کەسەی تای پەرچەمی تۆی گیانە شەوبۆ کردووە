شاعیر: کەمالی
کتێب: دیوانی کەمالی
سەرناو: ئەو کەسەی تای پەرچەمی تۆی گیانە شەوبۆ کردووە

ئەو کەسەی تای پەرچەمی تۆی گیانە شەوبۆ کردووە
نەفرەتی دائیم لە بۆنی خۆشی شەوبۆ کردووە! 

بۆ چی تانەم لێ ئەدەی سووچ و گوناهی من چییە
خوا منی پابەندی داوی پەرچەمی تۆ کردووە

پیاوی دانا لەززەتی دنیای نییە خوا ڕۆژی خۆی
هەر نسیبی تاقە نانێک و قومێ دۆ کردووە

شێت نییە ڕووکاتە تاقی گڵ کەمالی بۆ نوێژ
ڕووی نیازی خۆی لە میحرابی دوو ئەبرۆ کردووە