شاعیر: کەمالی
کتێب: دیوانی کەمالی
سەرناو: چاوی خوێنڕێژت بە قەتڵی عاشقان ئیما ئەکا

چاوی خوێنڕێژت بە قەتڵی عاشقان ئیما ئەکا
مەست و خوێنڕێژە عەجایب شۆڕشێ بەرپا ئەکا! 

تیپی برژانگت بە وێنەی لەشکری هیندو حەبەش
هێرشی هێناوە بۆ سەر موڵکی دڵ دەعوا ئەکا

تیغی ئەبرۆی تۆ هەمیشە قەتڵوعامی خەڵک ئەکا
هەرمنی سەودازەدە لەم لوتفە موستەستەسنا ئەکا

لوتف و قەهری هەردوو وەک یەک عەینی لوتف و ڕەحمەتە
ئەو نیگارە دەرهەقم هەرچی بفەرموێ چا ئەکا

بۆ جنێو و قەهر و لێدانت موتیع و حازرم
دڵ ئەگەر سەرپێچیی ئەمرت بکا بێجا ئەکا

تا کەمالی خاکی ئەو دەرگایە بۆتە مەسکەنی
ئیکە هەر یاری بە تەختی خوسرەو و دارا ئەکا