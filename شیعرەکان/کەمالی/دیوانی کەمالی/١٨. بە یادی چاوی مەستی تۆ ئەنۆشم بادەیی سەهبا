شاعیر: کەمالی
کتێب: دیوانی کەمالی
سەرناو: بە یادی چاوی مەستی تۆ ئەنۆشم بادەیی سەهبا
لەبارەی شیعر: پێنج خشتەکی لەسەر شیعرێکی «سالم» و غەزەلێکی حافزی شیرازی - نووسین: بینایی دیدە

بە یادی چاوی مەستی تۆ ئەنۆشم بادەیی سەهبا
لە شەوقی گەردەنی تۆیە کە ئەگرم گەردنی مینا
ئەبێ نەیبێ غەمی دنیا و عوقبا عاشقی شەیدا
(بەدەل کەین با بە نەشئەی مەی خوماری میحنەتی دونیا)
(الا يا ايها الساقی ادر کاسا وناولها)

بناغەی ئەم جیهانە ئەی برایینە لەسەر بایە
ژیان ڕاستت ئەوێ دەردی سەر و ئەندووهی سەودایە
نەکەی تەفرە بخۆی بەم پیرە زاڵەی ناوی دنیایە
(مەحەللی ڕیحلەتە دونیا برا ئیمرووز و فەردایە)
(جرس فریاد میدارد که بربندید محملها)

وەکو هەندێ بە شمشێری برۆی دلبەر بریندارنین
بە دەردی عەشقەوە دڵ پڕ لە دەرد و ئێش و ئازارنین
لە ناو گێژاوی دەریای عەشقدا وەک من گرفتارنین
(لە بیمی مەوجی دەریای ئەهلی دڵ زاهید خەبەردارنین)
(کجا دانند حال ما سبکباران ساحلها)

لە نەشئەی چاوی مەستی دلبەری بەینێکە سەرخۆشم
جگەر پێکراوی تیری غەمزە دڵ زاماری ئەبرۆشم
بە ماچێکی دەمی ئەو نازەنینە گیانم ئەفرۆشم
(قسەی من شۆرەتی شارە و تەماتە تازە بیپۆشم)
(نهان کی ماند آن رازی کزو سازند محفلها)

دەخیلت بم قسەی پیرانی دنیادیدە مەشکێنە
بە تۆ هەرچێ بڵێ گیانە بەڕێ و جێ و سەر و شوێنە
کە چونکە شارەزایە تۆ دڵی هەرگیز مەڕەنجێنە
(تو خوا هەرچی ئەڵێ ناسیح لە نێک و بەد بەجێی بێنە)
(که سالک بی خبر نبود ز راه ورسم منزلها)

کە هەڵدێنێ بەناز ئەو شۆخە چاوی چەشنی شاهینی
ئیتر عاشق ئەبەد نامێنێ سەبر و تاقەت و ژینی
ئەکا مردوو بە خەندە زیندوو لێوی موعجیزئایینی
(کە بادی سوبحدەم ئاڵۆز ئەکا زولفانی چین چینی)
(ز تاب جعد مشکینش چه خون افتاد در دلها)

لە ڕێی عەشقا هەزاران پادشا و سوڵتان و سەرداران
هەموو عەوداڵ و ڕیسوابوون لە دەشت و کووچەیی شاران
ئەمان خۆتان بپارێزن لە فیتنەی دیدەخوماران
(مەحەببەت زۆر بە ئاشووبە بە سەهلی تێ مەگەن یاران)
(که عشق آسان نمود اول ولی افتاد مشکلها)

(کەمالی) بەم قسانە خەڵک ئەکەن هەرچەندە گاڵتە و گەب
قوبووڵی کا ئەگەر دڵداری دڵ ئازاری شیرین لەب
بە پاسی دەرکەکەی ڕازیم لە باتی ڕوتبە و مەنسەب
(ویساڵی دلبەرە -سالم- موقەددەم تر لە هەر مەتڵەب)
(متى ما تلق من تهوى دع الدنيا و اهملها)

بەدەل کەین با بە نەشئەی مەی خوماری میحنەتی دونیا
الا یا ایها الساقی ادر کاساً و ناولها

مەحەببەت زۆر بە ئاشووبە بە سەهلی تێ مەگەن یاران
که عشق ئاسان نمود اول ولی افتاد مشکل‌ها

کە بادی سوبحدەم ئەفشان ئەکا گێسوویی پڕ چینی
ز تاب جعد مشکینش چه خون افتاد در دل‌ها

دڵا هەرچی بڵێ ناسیح لە نیک و بەد بەجێی بێنە
که سالک بی‌خبر نبود ز راه و رسم منزل‌ها

مەحەللی ڕیحلەتە دونیا ڕەفیق ئیمرووز و فەردایە
جرس فریاد میدارد که بربندید محملها

لە بیمی مەوجی دەریای ئەهلی دڵ زاهید خەبەردار نین
کجا دانند حال ما سبکباران ساحل‌ها

قسەی من شوهرەیی شەهرە تەماتە تازە بیپۆشم! 
نهان کی ماند ئان رازی کز او سازند محفل‌ها

ویسالی دڵبەرە سالم موعەززەمتر لە هەر مەتڵەب
متىٰ ما تلق من تهوىٰ دع الدنیا و اهملها

«سالم»