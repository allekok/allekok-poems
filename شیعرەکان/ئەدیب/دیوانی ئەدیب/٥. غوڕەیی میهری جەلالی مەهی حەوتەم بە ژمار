شاعیر: ئەدیب
کتێب: دیوانی ئەدیب
سەرناو: غوڕەیی میهری جەلالی مەهی حەوتەم بە ژمار
لەبارەی شیعر: بە بۆنەی کۆچی دوایی عەباس عەلی

غوڕڕەیی میهری جەلالی مەهی حەوتەم بە ژمار
چووە ناو دۆزەخییان، ڕووحی مو‌شەڕڕەف بوو بە نار

چوون لە بۆ مەرسیەخوانی، فەلە، ئاخوند و جوهوود
حَشَـرَهُ اللهُ مَعَ فِرْعَوْن و هامان جیوار

ئاغە و هاوسێ دەڵێن: باشە ‌و شایانە کەوا
گوو کەیە گۆڕی هەمیشە، بە شەو و ڕۆژ خەروار

عیسەویی و مووسەویی و ڕەعیە ‌و ئەکڕاد و عەجەم
هەموو تەلعینی دەکەن، وەک شبرێ لەیل و نەهار

عەجەمان دێنە عەزاداری، بە تەسلییە دەڵێن: 
کەر سەکەت بوو بە سەقەر، باقییە سێ جاشە حیمار

سابیقەی خزمەتی بوو چاکە فەرامۆشی نەکەن
لە قەزای حاجەت، ئەگەر شام و سەحەر شەڵواردار