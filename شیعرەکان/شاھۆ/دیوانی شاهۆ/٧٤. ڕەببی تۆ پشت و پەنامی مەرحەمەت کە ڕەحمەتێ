شاعیر: شاھۆ
کتێب: دیوانی شاهۆ
سەرناو: ڕەببی تۆ پشت و پەنامی مەرحەمەت کە ڕەحمەتێ

ڕەببی تۆ پشت و پەنامی مەرحەمەت کە ڕەحمەتێ
بەندە عەبدم، تۆ خوامی مەرحەمەت کە ڕەحمەتێ

شەرمساری بارەگاتم، ڕووم نییە سەر ھەڵبڕم
خۆت کە بەخشندەی گونامی، مەرحەمەت کە ڕەحمەتێ

موشکیلاتی دین و دنیام ھەر بە لوتفت حەل دەبێ
ساحیب و موشکوڵ گوشامی، مەرحەمەت کە ڕەحمەتێ

خۆت حەکیمی ئاگەداری ئێش و ئازاری منی
داروویی دەردی شیفامی، مەرحەمەت کە ڕەحمەتێ

ماڵ و ڕزق و عومر و دەوڵەت عیزەت و زیللەت ھەموو
ھەر بەدەست خۆتە نیزامی، مەرحەمەت کە ڕەحمەتێ

گەر دەرم کەن بچمە کوێ؟ لای کێ سکاڵای خۆم بکم؟ 
مەرجەعی لاڵە و تکامی، مەرحەمەت کە ڕەحمەتێ

ڕووی دڵ و ڕۆحم لە تۆیە یا ئیلاھەلعالەمین
ڕەببی خۆت مەعبوودی عامی مەرحەمەت کە ڕەحمەتێ

بەندە ھیوام گەر بە ڕەحمت بێ لەکەس باکم نییە
لابەری جەور و جەفامی مەرحەمەت کە ڕەحمەتێ

عەبدی زاتی پاکی خۆتە ڕەببی شاھۆ ی لانەواز
باعیسی خۆشی و سەفامی، مەرحەمەت کە ڕەحمەتێ

بەندە ھیوام گەر بە ڕەحمەت بێ لە کەس باکم نییە
لابەری جەور و جەفامی، مەرحەمەت کە ڕەحمەتێ

عەبدی زاتی پاکی خۆتە ڕەببی شاھۆی لانەواز
باعیسی خۆشی و سەفامی، مەرحەمەت کە ڕەحمەتێ