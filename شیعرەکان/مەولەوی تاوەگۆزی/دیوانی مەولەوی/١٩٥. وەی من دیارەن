شاعیر: مەولەوی تاوەگۆزی
کتێب: دیوانی مەولەوی
سەرناو: وەی من دیارەن

وەی من دیارەن پەنجەی تارمەن
سەروەختی هامن نەووەهارمەن

سوبحم نە تۆی شەو مەخەنۆ وەکەردەم
وەکەردەکەی بەد عومری ویەردەم

پۆسی کووسی گۆش نم کێشان کەمکەم
ئەمسەرەو سەرەن دووربینەکەی چەم

خەم بیم یانێهای پێم مدۆ خەبەر:
نە دەرگای هەستی تەشریف بەر ئەو بەر

جە حەد بەرشییەن هەر یەند نزاریم
نەمەندەن تاقەت ڕای پەردەداریم