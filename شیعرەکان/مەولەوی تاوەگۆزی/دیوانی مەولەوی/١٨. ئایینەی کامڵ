شاعیر: مەولەوی تاوەگۆزی
کتێب: دیوانی مەولەوی
سەرناو: ئایینەی کامڵ

ئایینەی کامڵ! ئازیزەکەی فەرد! 
فیدای ئامات بم، سەفاییت ئاوەرد

خەیلێن گەردی پات نە دیدەم دوور بێ
یانەی چەم وێران تەمام خاپوور بێ

خاس بی تەشریفت هەم ئاوەردەوە
گەردی پات، وەتەن ئاوا کەردەوە

ساقی، ئینە بەزم وەسڵی یارانەن
چەرخیچ هەر ئەو چەرخ هەردە جارانەن

دەورێدەر وە بەزم وە پیاڵەوە
ژەنگی دڵ وە زاخ مەی بماڵەوە

جامێمان جە دەس تۆ هەم سەندەبۆ
فرسەتەن، نسیو نەک نەماندەبۆ