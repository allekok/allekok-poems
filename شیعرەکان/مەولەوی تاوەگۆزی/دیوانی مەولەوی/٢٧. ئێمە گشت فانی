شاعیر: مەولەوی تاوەگۆزی
کتێب: دیوانی مەولەوی
سەرناو: ئێمە گشت فانی

ئێمە گشت فانی، هەر ئەوەن باقی
نازوون وە بازووی پڕ نەیرووی ساقی

خەڵاسیش دا پێت وە یەک پەیمانە
ئازاد بیت جە بەند بەستەی پەیمانە

عارفان چ خاس پەی وە حەق بەردەن
وەسیەتی حافیز وە جا ئاوەردەن

دەفنت نە پەهلووی مەیخانە کەردەن
وە سەر خاکتدا سەبووی مەی مەڕدەن

قەڵەم یاد کردار یار و ئەغیاردا
ڕەقەم کەرد تەئریخ وە ڕووی مەزاردا:

جامێش نۆشاوە چون مەردان ویەرد
گۆشەی مەیخانە وە زاویەکەرد