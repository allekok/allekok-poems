شاعیر: مەولەوی تاوەگۆزی
کتێب: دیوانی مەولەوی
سەرناو: دنیا نە گێجاو

دنیا نە گێجاو تاریکە شەو بی
جەلاو ڕۆشنیش جە لا چون خەو بی

ناگا شۆڵەی خۆر سوب فەردا، فەڕ دا
وە سەر بەرزی هەرد وە دەشت و دەردا

تەک دا تاریکی ئەو لای تەریکی
ئاڵەم چەنی نوور کەرد هامشەریکی

دنیایێ مەویەرد وە عەیشی شیرین
ساحیب دین دیدەش بی وە ساحیب دین

ئەو شۆڵە دیسان مەیل ئاوەردەوە
ئەو لای پەردەوە تەشریف بەردەوە

دڵ پەی تەئریخ وات وە دەم دەردەوە:
ئەی وای وەی دنیاش تاریک کەردەوە