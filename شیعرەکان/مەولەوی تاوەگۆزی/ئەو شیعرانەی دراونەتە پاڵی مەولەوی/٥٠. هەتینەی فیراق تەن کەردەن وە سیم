شاعیر: مەولەوی تاوەگۆزی
کتێب: ئەو شیعرانەی دراونەتە پاڵی مەولەوی
سەرناو: هەتینەی فیراق تەن کەردەن وە سیم

هەتیتەی فیراق تەن کەردەن وە سیم
باریکتەر جە تای تەحریر تەقویم

زایفیم قووەت جە دەستم سەندەن
تاپۆی وجوودم هەر وە زۆر مەندەن

بێتینی زانووم کەردەن وە تاڵێ
مەسافەی شەوێ مەبڕوون وە ساڵێ

حەیات و مەمات هەر دوو ها نە خەو
لێم مەعلووم نییەن ئێد مەیۆ یا ئەو

جۆش دیجلەی هەرەس یەکجار بێ پەیەن
ساقی وەش تەرزیت ئیتر پەی کەیەن؟

جەو جورعەی مەیەت وە حاڵ کەی دا
غەرقت کەرد نە گێج بەحر بێپەیدا

منیچ بەو جورعە، بەو جامە، بەو مەی
تای ڕیشەی نیشات زیندەگیم کەر پەی

خەلاس بوون جە دەس دنیای بێ پڕ جەفا
پەی کێ وەفاش بی، پەی من بۆش وەفا؟