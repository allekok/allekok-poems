شاعیر: ئاوات
کتێب: شاری دڵ
سەرناو: تەندووری سارد
لەبارەی شیعر: (قاقڵاوا، ١٣٤٢ ی هەتاوی) - لاپەڕە ٤٠ ی دیوانی چاپی ئەنیسی

دونیا کە هەموو هیچە، بۆچیتە لە چی وێڵی؟ 
خاڵە، وەرە حاڵیت کەم ئەتوار و فڕوفێڵی! 

جارێکی لەگەڵ تۆیە، ڕۆژێکی لەگەڵ خەڵکی
هەردووکی بە سەرسەنگی، خوێڕیگەری و دێڵی

شەشدانگی جیهانت بێ، سەد جووت و تڕاکتۆریش، 
نابینی دەمێ فرسەت، هۆبانێکی ناکێڵی! 

مەعلوومە خەتی خواریش هەر ژێرسەری گای پیرە
دونیاش کە لەمێژینە، ناڕێکە هەموو هێڵی

بێچارەگی و پەستی، مەیخوارەگی و مەستی
بەهرەی ئەوە بۆی بکرێ، پیشەی ئەوە گەر بێڵی

تێیهەڵدە لە کوێستانی زەنوێر و هەوارگاکەی
با قڕ بێ مەڕوماڵی، گووی سەگ بە بنە و خێڵی

'کامیل' کە گەرم بوو زوو تەندووری، ئەوێستاکە
ساردوسڕە، نەیماوە ئەستێوڵ و پنە و سێڵی!