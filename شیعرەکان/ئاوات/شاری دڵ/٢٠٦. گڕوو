شاعیر: ئاوات
کتێب: شاری دڵ
سەرناو: گڕوو
لەبارەی شیعر: قاقڵاوا، هاوینی ١٣٤٥ی هەتاوی - (لاپەڕە ٢٠٣ ی چاپی ئەنیسی و ٣٣٣ ی چاپی جەعفەر)

کوانێ خورشیدی شەوی دەیجووری من؟
کوانێ دەرمانی دڵی ڕەنجووری من؟

ئەی فیدات بم، یاری بێ‌مێهر و وەفا!
وا منت کوشت تۆ به سەد جەور و جەفا

نەتدەزانی عاشقی باڵاته دڵ؟
نەتدەزانی مشتەری کاڵاته دڵ؟ [١] 

ئاڵ‌وواڵات بۆ منه، من موبتەلام
من قەزاوەگێڕی هەر دەرد و بەڵام

یاری تۆ هەر تۆی دەوێ، ڕۆژ و شەوێ
گەر گڕوو بگرێ، بە کەس داناکەوێ [٢] 

عاشقی زارت مەکە بێزاری خۆت
باش بناسە موبتەلای ئازاری خۆت

وا 'ئیمامی' تووتی یی گوڵزارتە [٣] 
چاوەنۆڕی قەندی لێو و زارتە

١ . چاپی ئەنیسی: کالا
٢ . چاپی ئەنیسی: گڕو
٣ . چاپی جەعفەر: تووتیی