شاعیر: ئاوات
کتێب: شاری دڵ
سەرناو: ده‌ردی دڵ
لەبارەی شیعر: (قاقڵاوا، ١٣٤٠ ی هه‌تاوی) - لاپەڕە ٢١٠ ی چاپی جه‌عفه‌ر و ١٠٣ ی چاپی ئه‌نیسی‌

پشتم به‌ باری میننه‌تی خه‌ڵکی جده‌و بووه‌
ده‌ستی قه‌زاش له‌ من ده‌ری ئوممێدی به‌ستووه‌

تاکه‌ی بڕۆمه‌ ئێر و ئه‌وێ، نه‌سره‌وم ده‌مێ؟ 
تاکه‌ی ئه‌جه‌ل به‌ سه‌بر و مودارایه‌، نوستووه‌؟ 

یاخوا ملی شکی، وه‌خه‌به‌ر نایه‌ ماڕزه‌! 
داخوا به‌ داخ و ده‌رده‌وه‌ کێی دیشی خستووه‌! 

چه‌رخی فه‌له‌ک که‌ پیره‌ژنێکه‌ هه‌زار ساڵ
ڕیسی هه‌زار 'کامیل' و فه‌رهادی ڕستووه‌!