شاعیر: ئاوات
کتێب: شاری دڵ
سەرناو: تەلەسم
لەبارەی شیعر: زەنبیل، ١٣٣٠ ی هەتاوی - (لاپەڕە ٩٧ ی چاپی ئەنیسی، لە چاپی جەعفەردا نەهاتووە)

قەدت وەک سەرو و ڕووت هەروەک گوڵ و مووت،
لەپێتڕا گرتی، سەرتاپا، هەتا ڕووت

هەزاران دڵ سەرەوژێر بەندی زولفت
دەلەرزێن هەروەکوو هاڕووت و ماڕووت

ئەرێ ئەی گوڵ! لەباخی کێ ڕواوی؟
سەراپای قامەتت هەر گوڵ بوو، پشکووت!

برۆ و موژگانی تۆ تیر و کەوانن
بەرەوڕووی دڵ، کە هەر لێتدا و نەبزووت!

'ئیمامی' ماوە حەیران لەو تەلەسمە،
بەبێزارێوە ئەمرت دا و فەرمووت