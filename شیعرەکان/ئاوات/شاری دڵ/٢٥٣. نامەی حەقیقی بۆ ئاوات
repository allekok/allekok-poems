شاعیر: ئاوات
کتێب: شاری دڵ
سەرناو: نامەی حەقیقی بۆ ئاوات
لەبارەی شیعر: حەقیقی، کۆلکەزێڕینە، چاپی یەکەم ١٣٧٤، لاپەڕە ٥٤. - (ئاوات، شاری دڵ، لاپەڕە ٤٠١ ی چاپی جەعفەر؛ لە چاپی ئەنیسیدا نەهاتووە) - نووسین: کەماڵ ڕەحمانی

دەمێکه دڵ له دووریت ئاگرینە
خەمی هیجرت گڕێکی زۆر بەتینە

دەمێکه دڵ به ئاواتت 'ئیمامی'
خەفەتبار و برینداری ئەوینە

ژیان، باوەڕ کە لای من ژانه بێ‌تۆ
ژیانی وا بەژان کەی نێوی ژینە؟

ئەوا ڕۆژی تەمەنمان گەییه ئاسۆ
دەمی پاڕانەوه و تۆبه و گرینە