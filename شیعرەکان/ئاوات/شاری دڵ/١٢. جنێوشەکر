شاعیر: ئاوات
کتێب: شاری دڵ
سەرناو: جنێوشەکر
لەبارەی شیعر: لاپەڕە ٧٣ ی دیوانی چاپی ئەنیسی - چۆمی زەنبیل، ١٣١٤ ی هەتاوی

ئەی زیبی گوڵستانم، تەشریف قەدەمت دڵبەند
 تەعریفی بەچیکەم من؟ سەروە، گوڵی لێ پەیوەند! 

 موددێکە گرفتاری ڕەفتاری بەد وچاکم
 جارێ درۆ، جارێ ڕاست؛ عاشق بە چ بێ خورسەند؟ 

 ئەو قامەتە ڕەعنایە بۆمن کە لەدەس نایە
 جێگەی من ودڵ ناکا، سەدها دڵی لێ بوو بەند

 خاکی بەری پێت، چاوم! سورمەی 'بەسەر' ی کوێرە
 تیری موژەکەت فێرە کوێرکا 'بەسەرم' هەرچەند

 فەرمایشی تۆ چابوو، شیرین و دڵ ئارا بوو
 بەولێوە جنێوشەکرە، بەو شێوە کەلامت قەند

بێچارە دڵی 'کامیل' گیرۆدەیی خاڵت بوو
بۆ دانەفڕی زولفت کردی لە پڕا دەربەند؟