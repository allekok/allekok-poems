شاعیر: ئاوات
کتێب: شاری دڵ
سەرناو: قارەمانی نەبەزی کوردستان
لەبارەی شیعر: لاپەڕە ٣٤٠ی چاپی جەعفەر. لە چاپی ئەنیسیدا نابینرێت

قارەمانی نەبەزی کوردستان
نە هەدادانی هەبوو، نە وەستان

نە بەزیی و نە تەزیی و نە کەوت
نە وەڕەز بوو، نە سرەوت و نە خەوت

تاوەکوو گرتییە باوەش پەرچەم
پەرچەمی دوژمنی هەر زۆر و ستەم

خاڵە! ئەو شەخسە دەزانی کێیە، 
پەرچەمی ڕۆژی نەجاتی پێیە؟ 

وەک دەڵێن ڕۆڵەیی بارزانە یەقین
بۆ هەموو دەردی مە دەرمانە بە تین

هەلە، هەل! کاتی خەباتە، گەلی کورد! 
دوژمنی کورد بە هەلە گەردنی ورد

تۆنەبی کورد لە هەموو جێ پەستە
دەیخەنە سوورە قەڵا دەس بەستە

لەوێ، نیئنۆکی هەموو دەردێنن
سەر ودەستی هەموو تێک دەشکێنن

وای لە ڕووحییە دەدەن، تا دەمرێ
سەری نەبزێوێ بەوەی لێی دەکرێ