شاعیر: ئاوات
کتێب: شاری دڵ
سەرناو: وەڵامی ئاوات بۆ سەیید (٢)
لەبارەی شیعر: (لاپەڕە ٤٠٥ و ٤٠٦ی چاپی جەعفەر؛ لە چاپی ئەنیسیدا نەهاتووە) - نووسین: کەماڵ ڕەحمانی

'قادر' بەخودا، ئەلحەق، ئوستادی بەیاناتی! 
تۆ مەزهەری هەڵبەست و ئەشعار و مەقالاتی

ئەمڕۆ نییه هەر بێ‌شک هەمڕەنگ و هەم‌ئاوەردت
قائانی بڵێی ئەمڕۆ بێ‌مۆده غەزەلیاتی

'فێردەوسی' و 'قائانی' ناگەن به غوباری مە
من پەستی خەیاڵاتم تۆ مەستی کەماڵاتی

با باسی نەکەین باشه چون من به مەسەل زیاتر
دەرکەوتووه لێم پیری، ئوفتادەگیی و لاتی

فەرمایشی تۆ قادر! زۆر جوانه وەکوو قەندە
حاشا که نه من لۆتیم، حاشا که نه تۆ لاتی

وەڵامی سەیید بۆ ئاوات

ئەی مەنبەعی فەیز و جوود، ئەی شاعیری پڕمایە! 
تۆ مەرکەزی ئیحسانی، تۆ کانی کەماڵاتی 

من بەندەیی تۆم قوربان! تۆ سەروەر و سەرداری
شایستەیی تەعزیمی، جێی فەخر و موباهاتی

ئەستێرەیی شەوتابی، هاتم به هومێدی ڕووت
تا شەو که موعەتتەل بووم، من ڕۆییم و تۆ هاتی