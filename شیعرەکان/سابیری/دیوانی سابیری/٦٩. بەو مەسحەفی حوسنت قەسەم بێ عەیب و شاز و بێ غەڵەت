شاعیر: سابیری
کتێب: دیوانی سابیری
سەرناو: بەو مەسحەفی حوسنت قەسەم بێ عەیب و شاز و بێ غەڵەت

بەو مەسحەفی حوسنت قەسەم بێ عەیب و شاز و بێ غەڵەت
گەرچی چوارن موجتەھید تەفسیری نازانن بە خەت

گوڵزاری حوسنی تۆ ئیرەم، دڵ بولبول ئاسا لاجەرەم
زاری دەکا ئەی زولکەرەم ناچێتە ئەو گوڵزارە قەت

نەوعی بەشەر لەیل و نەھار، گەرچی دەکەن مەیلی شکار
سەید و نەچیری تۆن ئەگەر پێیان نیشان دەی خاڵ و خەت

ڕۆژێ وتم ئەی غونچەلەب مەقسوودی دڵ کەی دێتەجێ؟
فەرمووی مەگەر وەختێ کە خوێناوی سروشکت بێ بە شەت