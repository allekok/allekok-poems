شاعیر: سابیری
کتێب: دیوانی سابیری
سەرناو: خوا کە خەلقی کرد حەبیبی خۆی لە نووری زاتی پاک
لەبارەی شیعر: ستایشی پێغەمبەر

خوا کە خەلقی کرد حەبیبی خۆی لە نووری زاتی پاک
ئەو زەمانی ھیچ نەبوو لا آدم و لا ماء و خاک

عالەمی کردە جەسەد، نووری حەبیبی کردە ڕووح
بۆیە ھەروا ماوە ناخنکێ بە سەد تووفانی نووح

خوا بە قورئانی موبین، ئەفزاڵی ئەو ئیسبات ئەکات
کافیە شەققولقەمەر، میعراج و باقی موعجیزات

ئایەتی ما ينطق عن الهوىٰ سابیر چییە؟ 
ھەرچی پێغەمبەر ئەڵێ بێ شک کەلامی ڕەبییە!