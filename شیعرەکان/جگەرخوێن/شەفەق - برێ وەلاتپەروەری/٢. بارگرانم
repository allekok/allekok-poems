شاعیر: جگەرخوێن
کتێب: شەفەق - برێ وەلاتپەروەری
سەرناو: بارگرانم

بارگرانم ئەز، رێ دوور و سەرکاش
خووزم، پشتکولم، دمێنم ل پاش

کەروان خوە گهاند قووناخێ سڤک
کار-ئاژۆ نەزان و رێچکا مە شاش

بارگرانم ئەز، پشتکول و برچی
ل پاش کەروان ژی هەرم دیسا باش

ملەت نەزانە، ئەژی پەریشان
لێدان و زندان، کوشتن ژی، راپاش

ملەت دخوازی سڤک هەرم پێش
لێ بار گرانە، تێرە، ل سەر خاش

ب زۆر من تاژۆن، نزانم کا رێ؟ 
ل پێش مێ: ئاڤ و چراڤ و جۆ-ئاش

کەتن و رابوون، لە تم دچم ئەز
دلێ من پر خورت، ب فۆرت و شاباش

بارێ من گران، بەرێ من ل ژۆر
رێچا من دژوار، هەمی رێل و کاش

دەنگەک ژ دوور هات گۆتە من: 
بار هلگر وەزا، سێفیل و بێ ماش! 

ژێرە دڤێن: ئێم تیمارەکە باش
ئەم دەردێ بارگر، ئاڤ دەردێ گەر-ئاش

پێنجی سالن ئەم ژ وەر دبێژن
بارگران، پشتکول وەر دچم ل پاش

جگەرخون، باسن گلی و گازن! 
د ناڤ نەزانان نابێنی یەک باش!