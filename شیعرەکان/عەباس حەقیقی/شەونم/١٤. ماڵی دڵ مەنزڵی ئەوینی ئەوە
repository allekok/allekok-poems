شاعیر: عەباس حەقیقی
کتێب: شەونم
سەرناو: ماڵی دڵ مەنزڵی ئەوینی ئەوە
لەبارەی شیعر: نووسین: کەماڵ ڕەحمانی - مامۆستا عەبباس حەقیقی، شەونم، لاپەڕە ٥٢، چاپی یەکەم، سنە ١٣٨٧.

ماڵی دڵ مەنزڵی ئەوینی ئەوە
چاوم ئاوێنەداری دینی ئەوە

من کە ژێرباری میننەتی کەس نیم
سەر و ماڵ و دڵم ڕەهینی ئەوە

تۆ و تووبا و ئەمن و باڵای یار
بیری هەرکەس بە تێگەیینی ئەوە

من ئەگەر بەدفەڕ و گونەهکارم
هەموو عالەم گەواهی دینی ئەوە

لە حەرەمخانەکەی ئەوا من چیم
کزەبا مەحرەم و ئەمینی ئەوە

بێ خەیاڵی نەبێ ڕوانگەی چاو 
چونکە ئەو گۆشە شانشینی ئەوە

کامە گوڵ جوانترە و چەمەن ڕازێن
ڕەنگ و بۆنی لە زولف و چینی ئەوە

ڕۆیی مەجنوون و هەر بە پێنج ڕۆژان
یەکێ دی دێت و نۆبەی شینی ئەوە

دەوڵەتی عەیش و نۆش و مڵکی ئەوەین
چی هەمە هۆی فەڕی جەبینی ئەوە

با من و دڵ ببینە قوربانی
چونکە ئاواتی ئێمە ژینی ئەوە

وامەزانە کە سواڵکەرە "حافز"
سینەکەی خەزنەیی ئەوینی ئەوە

دل سراپردهٔ محبّت اوست
دیده آیینه‌دارِ طلعتِ اوست

من که سر درنیاورم به دو کون
گردنم زیرِ بارِ منّتِ اوست

تو و طوبی و ما و قامتِ یار
فکر هر کس به قدرِ همّتِ اوست

گر من آلوده دامنم، چه عجب؟ 
همه عالم گواهِ عصمتِ اوست

من که باشم در آن حرم که صبا
پرده‌دارِ حریمِ حرمتِ اوست

بی‌خیالش مباد منظرِ چشم
زان که این گوشه جایِ خلوتِ اوست

هر گل نو که شد چمن آرای
ز اثرِ رنگ و بویِ صحبتِ اوست

دورِ مجنون گذشت و نوبت ماست
هر کسی پنج روز نوبتِ اوست

ملکتِ عاشقی و گنجِ طرب
هر چه دارم ز یُمنِ همّتِ اوست

من و دل گر فدا شدیم، چه باک؟ 
غرض اندر میان سلامتِ اوست

فقرِ ظاهر مبین که "حافظ" را
سینه گنجینهٔ محبّتِ اوست

«حافظ شیرازی، به کوشش: دکتر خلیل خطیب رهبر، ص ٧٩و٨٠. »