شاعیر: عەباس حەقیقی
کتێب: کۆلکەزێڕینە
سەرناو: قەشێکم بیستووە چوو بۆ کلیسا
لەبارەی شیعر: نووسین: کەماڵ ڕەحمانی - بۆکان، چوارشەمە ١٣ی سەرماوەزی ١٣٧٠ کـ. هـ. - عەبباس حەقیقی، کۆلکەزێڕینە، چاپی یەکەم ١٣٧٤ کـ. هـ، لاپەڕە ٩٤و ٩٥.

قەشێکم بیستووە چوو بۆ کلیسا
بە خەڵکی ڕاگەیاند ئەحکامی عیسا

وتی: کاتێ کەسێ زللێکی لێدای
بە گژیا نەچیەوە نابێ بڵێی وای

ئەگەر لای ڕاستە بوو چەپ بێنە پێشێ
ئەگەر چەپ‌، ڕاستە با زەحمەت نەکێشێ

هەڵستا پێ کچێکی ماهـ ڕوخسار
دەمی لێک کردەوە ڕووی کردە عوززار

وتی: ئەو نوکتە هەر بۆ زللـە وایە
وەیا حوکمێکە بۆ ماچیش ڕەوایە؟ ! 

کشیشی را شنیدم در کلیسا
سخن می‌گفت از احکام عیسی: 

کسی‌تان گر زند سیلی به رخسار
میاشوبید بر وی هیچ، زنهار! 

اگر بر راست زد چپ پیش آرید! 
وگر چپ، راست نزدیکیش آرید

زجا برخاست ماهی عنبرین موی
گشود از یکدگر لعل سخن‌گوی

که: بهر سیلی این حکم مبین است
و یا در بوسه هم حکم این چنین است؟ ! 

«احمد اشتری»