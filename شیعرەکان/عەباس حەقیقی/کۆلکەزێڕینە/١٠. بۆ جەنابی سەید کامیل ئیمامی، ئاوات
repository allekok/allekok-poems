شاعیر: عەباس حەقیقی
کتێب: کۆلکەزێڕینە
سەرناو: بۆ جەنابی سەید کامیل ئیمامی، ئاوات
لەبارەی شیعر: نووسین و ئامادەکردن: کەماڵ ڕەحمانی

دەمێکه دڵ له دووریت ئاگرینە
خەمی هیجرت گڕێکی زۆر بەتینە

دەمێکه دڵ به ئاواتت 'ئیمامی'
خەفەتبار و برینداری ئەوینە

ژیان، باوەڕ کە لای من ژانه بێ‌تۆ
ژیانی وا بەژان کەی نێوی ژینە؟ 

ئەوا ڕۆژی تەمەنمان گەییه ئاسۆ
دەمی پاڕانەوه و تۆبه و گرینە

کۆلکەزێڕینە، چاپی یەکەم ١٣٧٤، لاپەڕە ٥٤. 
(لاپەڕە ٤٠١ ی چاپی جەعفەر؛ لە چاپی ئەنیسیدا نەهاتووە)