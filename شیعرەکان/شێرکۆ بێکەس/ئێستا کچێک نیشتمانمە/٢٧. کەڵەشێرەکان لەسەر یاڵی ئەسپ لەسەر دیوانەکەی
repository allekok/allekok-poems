شاعیر: شێرکۆ بێکەس
کتێب: ئێستا کچێک نیشتمانمە
سەرناو: کەڵەشێرەکان. لەسەر یاڵی ئەسپ. لەسەر دیوانەکەی
لەبارەی شیعر: نووسین: ئاسۆ پیری

کەڵەشێرەکان. لەسەر یاڵی ئەسپ. لەسەر دیوانەکەی

ئیلوار خۆی. لەسەر کڵاوی کڵاوکوڕە. لەسەر داری
گۆڵی هەموو یاریگاکان. لەسەر شووشەی هەموو
بادەیەک.
لەسەر بەرماڵەکەی دایکم. لەسەر هیلالی
منارەکان.
لەسەر زەنگی کڵێسا. لەسەر هەموو ڕیکلامەکان.
لەسەر
هەموو کەناڵەکان و لەناو هەموو ماڵپەڕەکاندا،
لەسەر
ئەو مانگی دەستکردانەی ئەچنە فەزاوە. لەسەر
هەموو
پاکەتە جگەرەیەک. لەسەر باڵۆنەکان. لەسەر هەموو
تی شێرتەکان. لەسەر هەموو جامخانەی کۆگاکان. لە
ئاسمانی
هەموو مەیدانە گەورەکاندا
. لەسەر سنگی
پەیکەرەکان. لەسەر
دیواری هەموو تونیل بانەکان. لەسەر کەناری
زەریا.
لەسەر ڕەوەزی کێوەکان. لەسەر پەلکەگیای
دەشتەکان.
لەسەر گڵۆپی هەموو ترافیکەکان. لەسەر تابلۆی
هەموو ئوتێلەکان.
لەسەر پاپۆڕە گەورەکان. لەسەر سنگی
ئاسکەکان. لەسەر ناوچەوانی هەموو پردەکان.
لەسەر بەفری قوتبەکان. لەسەر
خەتی ئیستوا. لەسەر بەرگی هەموو ڕۆمانە
جوانەکان. لەسەر سکەی هەموو شەمەندەفەرەکان
لەسەر... لەسەر... لەسەر... ناوی ڕۆزانا
ئەنووسم و
ئەنووسم و ئەنووسم!
من ئەو کچە لە سنگمایە
سنگیشم لە هەناسەکانی ئەودایە
هەناسەکانی ئەویش وا لە شیعرمدا و
شیعرم لە چاوەکانیایە و
چاوەکانی لە کاغەزی بەردەممایە و
کاغەزەکانی بەردەمیش لە باڵایدا
ئەو ڕۆژە کراسێکی شینی لەبەردا بوو
بووم بە ماسی و چوومە ناوی
ئەو ڕۆژە کراسێکی زیوینی لەبەردا بوو
بووم بە نەورەس و بە سەریا فڕیم
ئەو ڕۆژە کراسێکی سەوزی لەبەردا بوو
لەپڕێکدا لەسەر ئەو جادەیە
بووم بە دار سنەوبەر
ئەو ڕۆژە مەدالییای بەلەمێکی دابوو لە سنگی
وەختێکم زانی بووم بە سەوڵ
ئەو ڕۆژە کتێبەکەی (زۆربا)ی بە دەستەوە بوو
هەر لەوێدا چاکەتەکەم فڕێدا و کەوتمە سەما
ئەو ڕۆژە چەپکێ گوڵی بە دەستەوە بوو
ئیتر هەموو شەقامەکە بوو بە باخچە
ڕۆژێکی تر
وێنەی کۆتری لە بووسەکەیدا بوو
ئیتر شیعرێکم یەکسەر سۆی بوو بە ئاسمان
ڕۆژێکی تر لە تەماشایدا زەردەخەنە ئەفڕی
کاتێکم زانی پەپوولەی زەرد تێم ئاڵان
ئەو ڕۆژە خۆی کرد بە ماڵی شیعری (هەردی)دا
وەختێ کە هاتە دەرەوە
دوو پەیکەری یونانی بەڕێیان کرد
ڕۆزانا هەوایەکی پاکە
لە نیشتمانی خۆڵاویدا
جوانییەکی بێگوناهە
لە نیشتمانێکی پڕ گوناهدا
جەستەیەکی ئازادە
لە خەریتەیەکی حەرامدا
ڕۆزانا بۆ من پەنجەرەیەکی کراوەی
بەر مانگەشەوە
وەختێ نیشتمان
هەموو پەنجەرەکانی لەسەر داخستبووم
لە وەختێدا کە من هەموو
جانتاکانی خەم و مانەوە و تەنیاییم
لەسەر یەکتری داناوە و
بێزار بێزار... وان لە ماڵێ
ەو جانتایەی لە خەویشدا
من نەمبووبێ و من نەمدیبێ
جانتای گەڕان و گەشت بووە و
بەڵام ئێستا
ڕۆزانا بۆ من دنیایەو
وا ئەزانم هەموو ڕۆژێ
لە ناو چاوەکانی ئەودا
شارێکی تازە ئەبینم و
هەموو ڕۆژێ، بە سەفەرێ
ئەچمە دەرێ!
هەتا ئێستا هەرچی شیعرێ
کە بۆ جوانی چاو وتراون
چرا چرا کۆم کردنەوە و
لە بەردەمی ڕۆزانادا ڕیزم کردن
بەڵام وەختێ سیحری جوانیی چاوەکانی ئەویان بینی
زمان فریایان نەکەوت و
لە داخاندا
یەکە یەکە کوژانەوە
من ئێستا ڕۆزانا نیشتمانمە
من ئیستا لەم نیشتمانە تازەیەدا
بووم بە کەمانچەیەکی کامەران و
شەپۆل لێئەدەم
درەخت ئەژەنم!
من هاووڵاتیەکی ڕۆزانای نیشتمانم
ئەیڵێمەوە
بۆ یەکەم جاریشە خۆم و ناوەکەم