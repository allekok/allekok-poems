شاعیر: شێرکۆ بێکەس
کتێب: مێرگی زام مێرگی ھەتاو
سەرناو: دوو جار

پەڵە هەورێ دائەبەزێ وپەڵە هەورێ سەر ئەکەوێ و
'سەفین:: ئیستگەی پۆستی بارانی ڕەوەندە و
مۆزەخانەی گژوگیایە و
نامەخانەی مانگەشەوە و
ئارشیفی بەردەو، پەناگەی عاشقانی بەفرو بایە. 
پەڵە هەورێ دائەبەزێ و
پەڵە هەورێ سەر ئەکەوێ و
منیش سەرم: باڵۆنی خەم، گۆمی هەتاو
زەنگی دەستی دارستان و
دەفتەری بوومەلەرزەیە و
چەمی هەستاو
لەلای منیش: 
وشەیەکم هەڵئەفڕێت و
وشەیەکم هەڵئەکوڕمێ و
لەم بەینەدا، من دڵنیام، ئەمشەو شیعرم
دووجار ئەزێ
جارێک لەگەڵ پەڵە هەوری سەر «سەفین»دا و
جارێکی دی
کە خۆم تەنیا ئەمێنمەوە و
«سەفین» ئەنوێ!