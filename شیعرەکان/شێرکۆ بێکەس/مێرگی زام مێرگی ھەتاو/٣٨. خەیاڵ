شاعیر: شێرکۆ بێکەس
کتێب: مێرگی زام مێرگی ھەتاو
سەرناو: خەیاڵ

بێ ئەوەی لای هیچ ڕووبارێ خوێندبێتمبە زمانی ئاو ئەنووسم. 
نەچومەتە قوتابخانەی هیچ کەژێک و
درەختەکان ئەخوێنمەوە
نە هەور مامۆستام بووەو
نەچومەتە هیچ کۆرسێکی زستانەوە و
بەڵام هەموو قەسیدەکانی باران و
بەفر و باڕێزەم لەبەرە..
لە پەیمانگای باڵای زریان و گەردەلوول
هاژەو گڤە، دەرنەچووم و
بەڵام لە باندی مۆسیقا و سیمفۆنیای
هەموو وەرزەکان تێ ئەگەم. 
من خەیاڵی ناو گەردوونی
شیعرستانم!