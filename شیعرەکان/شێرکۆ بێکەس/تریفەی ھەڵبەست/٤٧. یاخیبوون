شاعیر: شێرکۆ بێکەس
کتێب: تریفەی ھەڵبەست
سەرناو: یاخیبوون

تەمەن بەهاری پاراوەخوێن گەرم و گەش: 
قوڵپ ئەدا، زەوقی هەستاوە
ئەندامی لەش
هەمووی چاوە

***
کوڵم و لێوی، پڕ دەم، بۆ ماچهاواری بێدەنگی لەشن. 
بەڵام سەد داخ
ئارەزووی برسی بێبەشن. 

***
سەرنج تینوو، تینووی کوڕە! ناخی دەروون، جێگەی گڕە
سەرنج شێتی، تەماشایە
ڕێگاگرە.. بەرەڵایە! 

***
سەرنج تینووی کوڕی قۆزە... وەکوو مناڵ: 
ئاڵۆشی لەش زۆر گڕۆزە
ماخۆلانە و دابین ناکرێ
شەقام هەمووی بەخۆی ناگرێ! 

***
قژ.. کورتییەکەی، کوڕانییەئەتکێتێکی شەڕانییە..
سپێتی پشت ملی ناسک: 
چێشکەی ماچی دوراودوورە
تامی خۆزگەی بەرەو ژوورە! 

***
مەمک سرکە..ساوای سنگی دەم بەوڕکە! 
مەمک هارە و کراس ئەدڕێ! 
جەرگی پیاوی پیریش ئەبڕێ! 

***
یاخیبوونی سەدەی نوێیەمینیجۆبی.. ژوور ئەژنۆیە..
مینیجۆبە.. کراس کورتە
گەرمای لەشی نیوەڕۆیە..
هەناسەی کوڕ لەگەڵ ئاخا
بۆ مینیجۆب چی دەرناخا!