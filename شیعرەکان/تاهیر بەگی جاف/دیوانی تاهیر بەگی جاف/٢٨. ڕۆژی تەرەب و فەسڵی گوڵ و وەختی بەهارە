شاعیر: تاهیر بەگی جاف
کتێب: دیوانی تاهیر بەگی جاف
سەرناو: ڕۆژی تەرەب و فەسڵی گوڵ و وەختی بەهارە

ڕۆژی تەرەب و فەسڵی گوڵ و وەختی بەهارە
یاران گوڵەکەم، کوا کە دەمی بۆس و کەنارە

گوڵزاری ئیرەم سوورەتی زیبای قەدی تۆیە
گۆشەی چەمەن و ڕوویی گوڵ و پایی چنارە

بنواڕە لە بۆ حەڵقەیی زوڵفت لە سەری کوڵمە
درەفشی درەخشانییە، نیوە شەوی تارە

بەو زوڵف و موژەت مەمکوژە هەردەم بە جەفایێ
جارێ لە تەنافم مەدە، سەد جار لە قەنارە

تیری موژەکەت قاتڵە هەردەم بە بەڵایێ
دایم لە دڵی خەستەدڵان پێکی، چومارە

سووتاو و بریندارم و سەودایی و مەستم
بەو پەرچەم و ئەگریجەو و بەو چاوە خومارە

ئەو خاڵە لە سەر لێوتە جانا، چییە فەرموو!
جێی ماچی لەبی تاهیرە نیشانەیی پارە