شاعیر: سەیدی هەورامی
کتێب: دیوانی سەیدی هەورامی
سەرناو: عەرزه داشت بەندەی...
لەبارەی شیعر: نووسین: کەماڵ ڕەحمانی

عەرزه داشت بەندەی دڵمەندو ڕەنجوور
«صَيد»ی دامی ع شق، به «صەيدی» مەشهوور [١] 

جه ژەهراوی عەشق شەربەت چەشيده
هەرگيز شادی‏و زەوق به چەم نەديده [٢] 

خەستەی پەشێو حاڵ پێكيای زامەت
خەمناك‏و خەمبار دايم خەم قامەت! [٣] 

نه جامی هيجران سەد هووناو وەرده
تەركی وەفاو بەين هەرگيز نەكەرده [٤] 

دەرد زەدەو هەردەی ئەحبابی شەريف
ڕەندی نازداران «زوڵێخا»ی زەريف [٥] 

خاتر جه «شيرين»، زەريفتەر جه «لەيل»
ياری دڵ ئازار، كەم وەفای بێ مەيل [٦] 

عەرزه جه مەزموون، عەرزه حاڵمەن
ئێدەن گوڵ جەمين، سۆسەن خاڵمەن [٧] 

ئەوەڵ به ئيخلاس سەوگەندان وەرده
ئاخر شەرت‏و بەين تا سەر نەبەرده [٨] 

هەرگاه جه ڕووی لوتف زوڵفان عەنبەرين
ئەر پەرسی ئەحواڵ بەندەی كەمتەرين... [٩] 

جەلات مەعلووم بۆ سەڵوی خەرامان
جه هيجرانی تۆ كارێ پێم ئامان... [١٠] 

زەعيف‏و زەبوون زەعفەران ڕەنگم
چوون نەقشی ديوار دايم بێ دەنگم [١١] 

شەوو ڕۆ گريان ديده نمينم
به دڵ سيا پۆش، قامەت خەمينم [١٢] 

جه تێغی هيجران سينه سەد چاكم
ئيفتادەو بێ ناز، خەڵتانی خاكم [١٣] 

بێ تۆ زيندەگيم چوون ژەهری مارەن
دونيا نه ديدەم چوون شەوی تارەن [١٤] 

مەعلووم بۆ جه لات نەونەمام وەش بۆ
«صەيدی» جه فيراق دووری باڵای تۆ... [١٥] 

حاڵش بەد تەورەن، به ئايەی كەلام
ئيختيار به دەس تۆن، باقی «وَالسَّلام» [١٦] 

١. واته: بەندەی دڵمەندو دڵگيرو دڵ زامار، عەرزی هەيه له خزمەتتا، 
ئەو بەندەش كێيه؟ ! «صەيدی»يه كه بووه به داوی عەشقەوەو به «صەيدی» ناوبانگی دەر كردووه. [لێرەدا تا ڕادەيەك ڕوون ئەبێتەوه كه «صەيدی» به «صاد»ه، نەك به «سين»]. 
٢. ژەهراو: زەهراو. چەشيده: چەشتوو. نەديده: نەی‏ديوه. واته: له
زەهراوی عەشق شەربەتی خواردووەتەوه، هيچ وەخت شادی‏و زەوقی به چاوی خۆی نەديوه. 
٣. خەسته: نەخۆش. پەشێو حاڵ: پەرێشان. پێكيا: پێكراو. خەم قامەت: 
چەماوه. واته: خەستەيێكی پەشێو حاڵه، پێكراوو زامدارته، خەمناكه، خەمباره، له خەما قامەت‏و بەژن‏و باڵای چەماوەتەوه. 
٤. هووناو: خوێناو. وەرده: خواردويەتی. هيجران: دووری. واته: له
جامی هيجرانا 'سەد' جار خوێناوی خواردووەتەوه، لەگەڵ ئەوەشا هيچ وەخت بێ وەفايی‏و بێ شەرتی نەكردووه. 
٥. واته: زەدەی دەردی خۆشەويستێكی شەريفه، له هەمو جوانێ
جوانتره، شای نازدارانەو له «زوڵێخا» زۆر جوانتره. 
٦. واته: تووشی بووه به تووشی يەكێكەوه كه له «شيرين»و له «لەيلێ»ش
گەلێ جوانتره، تووشی ياری دڵ ئازار دەری كەم وەفاو كەم مەيل بووه. 
٧. [ماناكەی لەگەڵ شيعری دواييدا پێكەوه دێن]. 
٨. سەوگەند: سوێن. وەرده: خواردوو. نەبەرده: نەبردووه سەر. واته: مەبەسم
لەم نامەيه بەيانی عەرزی حاڵو ئەحواڵی خۆمه، حاڵەكەشم ئەوەيه كه ووتم: ئەی گوڵ جەمينی سۆسەن خاڵ! ئەو ڵ جار تۆ به دڵ ڕاستی‏يەوه سوێندت خوارد، له ئاخريا شەرت‏و پەيمانی خۆت نەبرده سەرو پەشيمان بوويتەوه. 
٩. ئەر: ئەگەر. هەرگاه: هەروەخت. پەرسی: ئەپرسی. واته: ئەی زوڵف
عەنبەرينی بۆن خۆش، ئەگەر له ڕووی لوتفەوه هەواڵم ئەپرسيت؟ ، هەواڵی ئەم كەمتەرين بەندەی خۆته با بڵێم: ... 
١٠. واته: لەلات مەعلووم بێ ئەی سەوڵی خەرامان، له دووری تۆوه
كارێكی وام بەسەرا هاتووه كەوا عەرزت ئەكەم: ... 
١١. لەڕو لاوازم، زەعفەران ڕەنگم، وەكوو نەقشی سەر ديوار مات‏و بێدەنگم. 
١٢. ديده: چاو. ڕۆ: ڕۆژ. سيا: ڕەش. خەمين: چەماوه. واته: ... به شەوو به
ڕۆژ ئەگريم، چاو فرمێسكاويم، دڵيشم ڕەش پۆشه، قامەت‏و بەژن‏و باڵاشم خوار بووەتەوه، كۆم بووم... 
١٣. ئيفتاده: له كەڵك كەوتوو. هيجران: دووری. واته: ... به تێغی دەردی
دووری سينەم 'سەد' پارچەيه، لەت لەته، كەوتووم بەبێ ناز، خەڵتانی خاك‏و خوێنم... 
١٤. زيندەگيم: ژيانم. شەوی تار: شەوی تاريك. واته: ... بەبێ تۆ ژيانم وەك
زەهری ماره، دونياش لەبەر چاوم وەك شەوی تاريكه... 
١٥. وەش بۆ: بۆن خۆش. جەلات: لەلات. [ماناكەی لەگەڵ هۆنراوەی
دواييدا تەواو ئەبێت]. 
١٦. واته: ... با لەلات مەعلووم بێ ئەی نەونەمامی بۆن خۆش، «صەيدی» له
دووری‏و فيراقی باڵای تۆ پەرێشانەو حاڵی تەواو بەد حاڵو خراپه، به ئايەتی قورئان تەواو بەرباده، ئيتر ئيختيار به دەستی تۆيەو خوات لەگەڵ.