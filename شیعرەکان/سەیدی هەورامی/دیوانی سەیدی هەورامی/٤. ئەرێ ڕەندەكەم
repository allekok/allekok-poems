شاعیر: سەیدی هەورامی
کتێب: دیوانی سەیدی هەورامی
سەرناو: ئەرێ ڕەندەكەم...
لەبارەی شیعر: نووسین: کەماڵ ڕەحمانی

ئەرێ ڕەندەكەم، ئەرێ ڕەندەكەم
ئەرێ هەی نازار شۆخی ڕەندەكەم [١] 

ئەرێ نازەنين دڵ پەسەندەكەم
تۆ هەر ئەو خواجەو من ئەو بەندەكەم [٢] 

تۆ خۆ شەرتت كەرد بەينەت دارەكەم
واتت هەر تۆنی تاسەر يارەكەم [٣] 

ئيسه سەبەب چێش؟ ئەرێ لەيلەكەم؟ ! 
مەيلت كەردەن سەرد، هەی بێ مەيلەكەم [٤] 

بينايی چەمان بەرگوزيدەكەم
من هەر ئەو غوڵام، زەڕ خريدەكەم [٥] 

شەرتم ئەو شەرتەن، هەتا من زيندەم
ددانی تەمای تۆ هەر نەكەندەم [٦] 

تۆ به دەستی قەسد، جه «بەد وازەكەم»
منت بێ ناز كەرد، ساحێب نازەكەم [٧] 

من «صەيدی» غوڵام قەديم زاڵەكەم
وەی من درێغا سيا تاڵەكەم [٨] 

١. ڕەند: جوان، قسه خۆش. لێرەدا مانای جوانی «جوانی
خۆشەويست»م دێت. «تا شيعری چوارەم مانايان پێكەوه دێت». 
٢. دڵ پەسەند: دڵگير. خواجه: گەوره، ساحێب يا سەروەر. 
٣. بەينەت: وەفات. واتت: وتت. 
٤. ئيسه: ئێستا. چێش: چی. سەرد: سارد. واته: ئەرێ خۆشەويسته جوانه
نازداره شۆخه ئازيزەكەم، ئەرێ نازەنينه دڵ پەسەندەكەم، تۆ هەر سەروەری، من بەندەتم، خۆ تۆ شەرتت كرد وتت: تا سەر هەر تۆ يارمی، هۆی چيه ئێستا كه بێ مەيلی‏و مەيلت سارده لەگەڵم. 
٥. بينايی چەمان: بينايی چاوان. بەرگوزيده: هەڵبژارده، يا خۆشەويست. 
غوڵام: بەنده. زەڕ: پاره. 
٦. هەتا من زيندەم: هەتا من زيندووم. ددانی تەمای تۆ: دانی تەماعی تۆم. 
نەكەندەم: هەڵ نەكێشاوه، دەر نەهێناوه. 
٧. بەدواز: فيتنه جۆ. ساحێب نازەكەم: خاوەن نازەكەم. 
٨. سيا: ڕەش. تاڵه: «طالِع»، ناوچاوان. واته: بينايی چاوم، هەڵبژاردەكەم، 
من هەر ئەو بەندەتم كه به پاره سەندووتم، وه شەرتم هەر ئەو شەرتەيه: هەتا زيندووم دانی تەماعی تۆ هەڵ نەكەنم‏و واز نەهێنم، بەڵام تۆ به عەمدی گوێ ئەگری بۆ بەدگۆو فيتنه جۆو ناحەزەكانم‏و منت بێ ناز كردووه، نازدارەكەم من «صەيدی» بەنده زادەی كۆنتم، ئەی درێغا من ناوچاو ڕەش‏و بەد «طالِع»م.