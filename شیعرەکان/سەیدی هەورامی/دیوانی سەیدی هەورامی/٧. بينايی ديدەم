شاعیر: سەیدی هەورامی
کتێب: دیوانی سەیدی هەورامی
سەرناو: بينايی ديدەم...
لەبارەی شیعر: نووسین: کەماڵ ڕەحمانی

بينايی ديدەم شای سۆسەن خاڵان
ئی دەسته بەستەی مەستی گوڵاڵان [١] 

بگێره جه دەس ئی كەم تاڵەوه
بنيەش بەو گۆنای مشكين خاڵەوه [٢] 

گوڵ پەی گوڵ خاسەن، جەمين جامەنی
گوڵ بۆ گوڵ، قامەت گوڵ ئەندامەنی [٣] 

شاباشی تۆ بان گوڵاڵانی مەست
«صەيدی» خار خاسەن بگێرۆ وه دەست [٤] 

١. بينايی: ڕووناكی. ديدەم: چاوم. واته: بينايی چاوم شای سۆسەن
خاڵان، ئەم چەپكه گوڵه بەستراوه مەسته وەرگره.
٢. ئی: ئەم. تاڵه: تاليع، [بەخت]. بنيەش: بينێ. واته: ئەم دەسكه گوڵه
لەدەس ئەم چاره ڕەشه كەم تاليعه بگرەو بينێ بەسەر ئەو كوڵمه جوانه خاڵدارەتەوه، كه له بۆن‏خۆشيدا وەك موشكی «خوتەن»ه.
٣. گوڵ بۆ گوڵ چاكه؛ بەتايبەتی بۆ تۆ، كه ڕوومەتت له سافی‏يا وەك
ئاوێنەيه، بۆن خۆشی وەك گوڵ، وەك دار گوڵی، گوڵئەنداميت.
٤. شاباشی تۆ بان: شاباشی تۆ بن. خار: دڕك. خاسەن: چاكه. واته: با
شاباشی تۆ بن ئەم هەموو گوڵو گوڵاڵه مەستانه، «صەيدی»ش واچاكه دڕك بەدەستەوه بگرێت. مەبەستی لەوەيه كه وتراوه: «گوڵ بۆ گوڵ، دڕك بۆ دڕك».