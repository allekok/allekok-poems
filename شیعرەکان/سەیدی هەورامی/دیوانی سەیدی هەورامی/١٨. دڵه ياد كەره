شاعیر: سەیدی هەورامی
کتێب: دیوانی سەیدی هەورامی
سەرناو: دڵه ياد كەره...
لەبارەی شیعر: نووسین: کەماڵ ڕەحمانی

دڵه ياد كەره، دڵه ياد كەره
فەسڵی جوانيت، ئيسه ياد كەره [١] 

جه دەستی پيريت، ئەمجار داد كەره
هەم بكێشه ئاخ، هەم فەرياد كەره [٢] 

مەنزڵ وێرانەن، خاس كەوتەن وازت
بگرەوه پەی حاڵ، جەستەی بێ نازت [٣] 

ئيسه بۆ وه هۆش، مەگەر بێ هۆشی
جوانيت ويەرد، بديه وه گۆشی [٤] 

ئەر ديدەت وينان، بديه نه جامان
جەستەی وێت وينه، جه سەر تا دامان [٥] 

باڵات چوون تير بێ، فەرقت وێنەی قير
تيرت بی كەمان، فەرقت بی وه شير [٦] 

كۆن سافی ڕوخسار سەفحەی جەبينت؟!
كۆن ديدەی پۆڕ نوور موژەی جەمينت؟! [٧] 

چەم چەمەی هووناو ئەسرينش خێزان
سەر نێش قولاپ، موژانش ڕێزان [٨] 

عەقدی دوندانت يەك جه يەك، جيان
ڕەنگی مرواريت چوون شەوی سيان [٩] 

بديه وه كەمان، چەميدەی چەفتت
كۆن تێژی هەڵمەت؟، كۆن ڕەختی ڕەفتت؟! [١٠] 

قامەت چەفت‏و لار، دوندان كەفت‏و كەل
گێره پای لەنگ، تۆ به دەستی شەل [١١] 

هەڕ ده وه سەردا چوون ئازيز مەرده
پەی وەشی وەرين، عومری ويەرده [١٢] 

درێغ هەر نەبيا «صەيدی» جه زەلدا
نەک بديا وه حاڵ جەستەی خەلەلدا [١٣] 

١. واته: ئەی دڵ بير كەرەوەو بێنەرەوه ياد، فەسڵی جوانی‏و دەوری
لاويت ئێستا بێنەرەوه بيرو يادی بكەرەوه.
٢. جه: له. داد: هاوارو شكات. واته: له دەستی پيريت شكات‏و داد بكه،
ئاخ هەڵكێشەو هاوار كه.
٣. بگرەوه: بگری. جەسته: لەش. واته: خانووی لەشت وێرانه، كەلوو
كۆم بووه، بگری بۆ حاڵی لەشی بێ ناز كەوتووت.
٤. ويەرد: ڕۆيی. واته: ئێسته بير بكەرەوەو بێرەوه سەر هۆشی خۆت،
ئەگەر بێ هۆش نيت! جوانيت تێپەڕی، سەيری گوێت كه وەكوو جاران باش نابيسێ.
٥. واته: ئەگەر چاوت ئەبينێ! سەيری «ئاوێنه» بكه، سەيری لەشی خۆت
بكه له سەر تا بەر پێو داوێنت.
٦. واته: باڵات له ڕاستيدا وەكوو تير وابوو!، تووكی سەرت وەك قير ڕەش
بوو!، ئێستا كه تيرەكەت بوو به كەمان‏و چەمی‏يەوه، سەريشت وەك شير سپی بوو.
٧. كۆن: كوا. ڕوخسار: ڕوومەت. موژه: برژانگ. واته: كوا سافی ڕوومەتی
جارانت!؟ كوا چاوو برژانگی پڕ نووری بينينت!؟.
٨. چەم: چاو. چەمەی: سەرچاوەی. هووناو: خوێناو. ئەسرين: فرمێسك.
سەر نێش قولاپ: برژانگی سەر تيژی چەماوەی. ڕێزان: وەريوه. واته: چاوەی چاو تەقيوەو فرمێسكی خوێناوی پيا دێته خوارەوه!، برژانگی تيژيش وەريوه.
٩. واته: دانەكانت كه چەسپ‏و پێكەوه بەسترابوون، ئێستا لەيەك جوێ
بوونەتەوه، ڕەنگی سپی شت كه جاران وەك مرواری بوو، ئێسته وەك شەوی تاريكی لێ هاتوه.
١٠. بديه: بنواڕه. چەميده: چەماوه. چەفت: خوارو خيچ. واته: بنواڕه بۆ
لاشەی وەك كەمان چەماوەی خوارو خيچت!، كوا تيژی هەڵمەتی جارانت!؟ كوا ڕەوت‏و گورجی جارانت!؟ كوا؟!...
١١. قامەتت: باڵا. چەفت: خوار. دوندان: دان. بگێڕه: بگره. واته: ئێستاقامەتت لارو چەوته، دانت كەل‏و كۆمه، به دەستی شەلی پەك كەوتووه، پێی
لەنگ‏و شەلت بگره.
١٢. هەڕ: قوڕ. پەی: بۆ. وەشی: خۆشی. وەرين: پێشوو. واته: قوڕ ده بەسەر
خۆتا، يا قوڕ بپێوه وەك ئەوانەی كه ئازيزيان ئەمرێ، بۆچی؟ بۆ خۆشی پێشووی عومری ڕابوردووت.
١٣. درێغ: خۆزگه. هەر نەبيا: هەر نەبوايه. جه زەلدا: له ئەزەلا. نەك بديا:
نەوەك سەيری بكردايه. جەسته: لەش. واته: خۆزگه له ئەسڵا «صەيدی» هەر نەئەبوو، تا به چاو نەی‏ديايه حاڵی جەستەی كەلوو كۆمی خۆی.