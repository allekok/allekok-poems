شاعیر: سەیدی هەورامی
کتێب: دیوانی سەیدی هەورامی
سەرناو: چراغ دڵ بەستم...
لەبارەی شیعر: نووسین: کەماڵ ڕەحمانی

چراغ دڵ بەستم، چراغ دڵ بەستم
جه زەڵ، دڵ وه مەيل وەفای تۆ بەستم [١] 

بادەی عەشقی تۆن من پەنەش مەستم
وەردام جه دامان ئی دونيا، دەستم [٢] 

دڵ گيرۆدەی دام، زوڵفی تۆ كەردم
پەی خاڵت، جه ماڵ دونيا ويەردم [٣] 

سەر نيام نه ڕات، پام كەردەن جه سەر
ڕای بادەی عەشقی تۆم گرتەن نه وەر [٤] 

تيرم بی كەمان، شكستەی كەم زۆر
'پەنجايی' عەمرم بەرمەشۆ نه هۆر [٥] 

نه زۆری بازوو، نه زيندەگانی
نه مايەی مەتای عەمری جوانی [٦] 

«صەيدی» هەرچيش بێ، بافتی ڕای تۆش كەرد
گەردوون چی ڕانه هاڕەنجەڕۆش كەرد [٧] 

١. چراغ: چرا. لێرەدا مانای «چراكەم» ئەگەيێنێ، به مانا خۆشەويستەكەم. 
دڵ بەستم: دڵبەستەی تۆم. واته: چرا خۆشەويستەكەم من له ئەزەڵەوه دڵم به تۆوه بەستووه به مەيل‏و وەفاتەوه. 
٢. واته: شەرابی عەشقی تۆيه كه من پێی سەرخۆشم، وه هەر عەشقی
تۆيه دەستم لەم دونيايه بەرداوەو هۆش‏و خەياڵم هەر به تۆوه مەشغووڵه. 
٣. واته: دڵم گيرۆدەی داوی زوڵفی تۆ كرد، بۆ خاڵه ڕەشەكانت وازم له
ماڵی دونيا هێنا. 
٤. واته: سەرم نايه ڕێگای عەشقی تۆو ملی رێم گرت، نەك به «پێ»! ، 
بەڵكو به «سەر» دێم بەڕيدا! . 
٥. واته: باڵام كه وەكوو تير ڕاست بوو، ئێستا وا بوو به كەوانی كەم هێزی
چەميوه، وه تەمەنم له 'پەنجا' ساڵ تێپەڕيوه، بەرەو ژوور تريش ئەڕوات بۆ '٦٠' ساڵی وه زياتر. 
«تێبينی»: ئەم هەڵبەستەی پێش هەڵبەستی «جڤۆنيم» دايناوه. 
٦. واته: نه هێزی بازووم ماوه، نه خۆشی ژيان، [وه نه مايەی كاڵای
جوانيم ماوه] وه نه تای تەمەنی جوانيم ماوه. 
٧. هەرچيش بێ: هەرچی بوو. بافت: خەرج. چی ڕانه: لەم ڕێگەدا. واته: 
«صەيدی» هەرچی هەبوو له ڕێی تۆدا خەرجی كرد، چەرخی زەمانەش هەر لەم ڕێيەدا «صەيدی» ڕەنجەرۆ كرد.