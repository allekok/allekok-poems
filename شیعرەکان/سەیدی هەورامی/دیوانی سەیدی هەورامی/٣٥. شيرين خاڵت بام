شاعیر: سەیدی هەورامی
کتێب: دیوانی سەیدی هەورامی
سەرناو: شيرين خاڵت بام...
لەبارەی شیعر: نووسین: کەماڵ ڕەحمانی

شيرين خاڵت بام، شيرين خاڵت بام
فيدای دانەی موشك شيرين خاڵت بام [١] 

سەرگەردی لەبان وێنەی لاڵت بام
قوربانی بەيان ليمۆی كاڵت بام [٢] 

شەيدای شێوەی ڕەند پەری سامت بام
دێوانەی ڕوخسار جەمين جامت بام [٣] 

زام زەدەی كەمان ئەبرۆی چەفتت بام
حەيرانی خەرام شيرين ڕەفتت بام [٤] 

مەخمووری ديدەی مەستی سيات بام
بێ هۆشی نيگای به ناز ديات بام [٥] 

شيرين يه چەندەن دڵ نه زەنجيرەن
نه حەڵقەی تای زوڵف بەندەن، ئەسيرەن [٦] 

يه تاكەی دوساخ گێسووی سياتەن
ئيرادەت چێشەن، چێش موددەعاتەن [٧] 

ئەر جه بەندی دام مەبۆ گوشاديش
پەنەم دەر موژدەی وەختی ئازاديش [٨] 

وەر عەزمت كوشتەی دڵەی مەجنوون خۆن
ڕەزای دڵی من چەنی ڕەزای تۆن [٩] 

«صەيدی» پەرێ عەشق چوون قەيسی سانی
مەردەيش وەشتەرەن جه زيندەگانی [١٠] 

١. «شيرين»: ناوی يارەخۆشەويستەكەی «صەيدی»يه، كه له زۆر
هۆنراوەيا ناوی بردووه. «شيرين» هەميسان مانای جوانی‏و شيرينی‏يه. لەم هۆنراوەدا ئەڵێت: شيرين فيدای خاڵی شيرينت بم، بەقوربانی ئەو دانه خاڵه بم كه بۆن خۆشه.
٢. سەرگەردی: بەقوربانی. لەبان: لێوەكان. لاڵ: لەعل. بەيان: بەهێ. واته:
بەقوربانی دوو لێوی سووری ياقووتيت بم، به سەرگەردی بەهێو ليمۆ كاڵەكانت بم. شيرين گيان
٣. شەيدا: عاشق. دێوانەی: شێت. جەمين: ناو چاوان. جام: ئاوێنه. واته:
من با شەيدای شێوەی جوانت بم كه وەك پەری وايه، با شێت‏و دێوانەی ڕوخسارو ڕوومەتی جوانت بم كه وەك ئاوێنه وايه.
٤. چەفت: كەج، يا خوار، وێنەی كەمان. خەرام: ڕەوت، ڕەفت، ڕۆيشتن.
واته: با به تيری برۆی كەمانيت زامدار ببم وه حەيرانی ڕەوتی جوان‏و ڕۆيشتنی بەر تيپی هەڵسان‏و دانيشتنت بم. ئەی ياری نازەنين
٥. مەخموور: بێ هۆش. ديده: چاو. سيا: ڕەش. ديات: نواڕينت. واته: بێ
هۆشی چاوی مەستی ڕەشت بم، به نيگاو سەير كردنی بەنازی نواڕينت بۆم، بێ هۆش بكەوم وه لەسەر خۆم بچم.
٦. واته: شيرين ئەمه ماوەيەكی زۆره دڵمت زەنجير كردووەو به حەڵقەی
تای زوڵفت بەستووتەو ديل‏و ئەسيره لەلات.
٧. يه چەندەن: ئەمه ماوەيێكه. گێسوو: پەلكه، زوڵف. واته: تاكەی ديلی
پەلكەی ڕەشت بێ، ئارەزوت چيەو چی داوا ئەكەی؟!.
٨. واته: ئەگەر لەو بەندی داوه ڕزگاری ئەبێ وا موژدەم بدەرێ كەی
ڕزگار ئەبێ!؟!.
٩. واته: ئەگەر خۆ خەياڵيشت كوشتنی دڵی شێت كاری منه، وا ڕەزای
دڵی منيش لەگەڵ ڕازی بوونی تۆدايه، چی لێ ئەكەی بی‏كه.
١٠. پەرێ عەشق: بۆ عەشق. مەردەيش: مردنی. وەشتەرەن: خۆشتره.
زيندەگانی: ژيان. واته: «صەيدی» بۆ عەشق وەكوو مەجنوونی دووەمه، حاڵی وەكوو حاڵی قەيسه، كەوابوو مردنی خۆشتره له ژيان، حەز به مردن ئەكا، نەك به مان.