شاعیر: سەیدی هەورامی
کتێب: دیوانی سەیدی هەورامی
سەرناو: قيبلەم وير نەبێ...
لەبارەی شیعر: نووسین: کەماڵ ڕەحمانی

قيبلەم وير نەبێ، قيبلەم وير نەبێ
جارێ چوون جاران ئێمەت وير نەبێ [١] 

كەشتيمان به دەس تۆ تەقدير نەبێ
ئەرنا جەلای تۆ هيچ تەقسير نەبێ [٢] 

ئەر تەقدير به دەس تۆ بيا مەرگم
مەودای تێغی تيژ مەدات وه جەرگم [٣] 

مەدات وه جەرگم سەد جار نێشی تێغ
تا ڕيشەی گيان مەكەندی جه بێخ [٤] 

ئەر جەرگم بدەی لەت لەت به چڵدا
ئەسڵا ئينسافت نيەن جه دڵدا [٥] 

بێ مروەت جارێ جه حەق نەتەرسای
پەی جەستەی خەستەم هەرگيز نەپەرسای [٦] 

هەر ڕۆ جه نۆوه مەڕەژی چاوان
سەر نێشی موژەت وه سوهان ساوان [٧] 

موژانت هوون ڕێز، كوشندەن قاتڵ
يەك يەك چوون خەدەنگ مەدەيشان نه دڵ [٨] 

هەزاران زامت وه جەرگم كەردەن
خەمتەن هوونی من بەيۆت وه گەردەن [٩] 

هەرگيز بێ ئينساف نەداری عادەت
جارێ زامدارت كەری عەيادەت [١٠] 

تۆ ديدەت پەی قەسد كوشتەی من ڕەشتەن
چمان كه «صەيدی» بابەی تۆش كوشتەن [١١] 

١. وير: بير، له ياد. نەبێ: نەبوو. واته: ياره خۆشەويستەكەم، قيبلەم! ، 
ئێمەت بۆ له بير نەبوو، جارێ له جاران ئێمەت بۆ ياد نەكرد؟ ! . 
٢. واته: پاپۆڕی ژيانمان تەقديراتی به دەس تۆ نەبوو، ئەگەر به دەستی تۆ
بوايه له ناخۆشی ژيانمانا هيچ تەقسيرێكت نەئەكرد. 
٣. ئەر: ئەگەر. بەدەس تۆ بيا: به دەس تۆ بوايه. واته: ئەگەر مەرگم به دەس
تۆ بوايه به تێغی تيژ جەرگت هەڵ ئەدڕيم. 
٤. مەدات: ئەتدا. مەكەندی: هەڵت ئەكەند. واته: ئەوەنده تێغت ئەدا له
جەرگم تا ڕيشەی گيانمت دەر ئەهێنا. 
٥. واته: تۆ ئەوەنده بێ ئينسافيت‏و ئيمان له دڵتا نيه؛ ! ئەگەر جەرگم پارچه
پارچه كەيت، وه لەته لەته بيدەی به چڵی دارو درەختا هيچ دەربەس نيت! . 
٦. واته: بێ ئينساف جارێك له حەق نەترسای، هيچ وەختێ هەواڵێكی
لەشی دەردەدارمت نەپرسی. 
٧. هەر ڕۆ: هەر رۆژێك. مەڕەژی: ئەڕەژی. سوهان: هەسان. واته: هەموو
ڕۆژێك چاوت ئەڕەژی‏و بەوه سەری بژانگت وەكوو له هەسان بدەی وايه. 
٨. مانای ئەم هۆنراوەيه لەگەڵ هۆنراوەی دواييدا دێت. 
٩. واته: برژانگەكانت خوێن ڕێژن، قاتڵن، هەريەكێكيان وەكوو تير
ئەيدەی له دڵ، بەو جۆره هەزاران زامت له جەرگم كردووه، لەگەڵ ئەمەشا هيچ دەربەس نيت خوێنی منت بێته گەردن. 
١٠. واته: بێ ئينساف! هيچ وەخت عادەتت نيه هەواڵ پرسينێكی زامداری
خۆت بكەی، يا سەری لێ بدەی بزانی حاڵی چۆنه! . 
١١. واته: تۆ كه چاوت ڕشتووه، به قەسدی كوشتنی من ڕەشتووته! ، وه
ئەتەوێ من بكوژی، مەگەر وائەزانی كه «صەيدی» باوكی تۆی كوشتووه! ؟ ! .