شاعیر: سەیدی هەورامی
کتێب: دیوانی سەیدی هەورامی
سەرناو: سەنگی هەواران...
لەبارەی شیعر: نووسین: کەماڵ ڕەحمانی

سەنگی هەواران، سەنگی هەواران
سەنگی سيا ڕەنگ كۆنه هەواران [١] 

جای بەزمی ڕەندان نيشانگەی ياران
تەختی خاڵ خاڵان نازك نازداران [٢] 

جه زەڵ مەزانوو سوفيد سەنگەنی
ئێسته سەبەب چێش سيا ڕەنگەنی؟ [٣] 

كۆن عەيش‏و نيشات نەو وەهارانت؟ 
كۆن ئاهووی ڕەندان پۆل نازارانت؟ [٤] 

سەرخار چوون تۆ كۆی عەنبەر پۆشان بی
دايم ئامەشۆ وەلای تۆشان بی [٥] 

ئێسته جای ئەوان چۆڵەن وێرانی
ئەحواڵی ئەوان تۆ چێش مەزانی؟ [٦] 

سا كه ئێد شنەفت سەنگی سيا ڕەنگ
به ئاه و ناڵه لێم ئاما به دەنگ [٧] 

ئەحواڵی دەردم دێوانەی بێ هۆش

ئەوسا من هەمڕاز خاڵ قەتاران بێم
تەكيەگای ڕەندان پۆل نازاران بێم [٨] 

ڕەنگم سفيد بێ چوون ڕەنگی كافوور
شەوقی جەمينم ديار بێ جه دوور [٩] 

ناگاه پەی تەقدير چەرخی پوڕ ستەم
ئێمەو نازاران جيا كەرد جه هەم [١٠] 

ئێسته نه پام هەن بلووشان وه شۆن [١١] 

فەڵەك ئەر زانێش چێش ئامان پێمان
دووری نازدارا نەرمانێ پێمان [١٢] 

كەرداش دوچاری دووری‏و جيايی
نياش به دڵدا داخی سيايی [١٣] 

ئی داخ هەر پەی من تا ڕۆی «ڕەستاخێز»
چوون هيجرانی يار گرتەنم بەڕێز [١٤] 

ئايری هيجران كەوتەن نه جەرگم
سياوش كەردەن سەر تا پای بەرگم [١٥] 

چی كوورەی ئاير من نه جۆشەنان
جه سينەی «صەيدی» سياو پۆشەنان [١٦] 

١. سەنگی: بەردی. سيا ڕەنگ: ڕەنگ ڕەش. هەوار: هەوارگه. واته: ئەی
بەردی هەواران، ئەی بەردی ڕەشی كۆنه هەواران. 
٢. جای: جێگه. ڕەندان: جوانان. نيشانگه: نيشانگا. واته: جێو شوێنی
بەزم‏و ڕابواردنی جوانان بووی، نيشانگای خۆشەويستان بووی، تەختی خاڵداران‏و نازك نازاران بووی. 
٣. جه زەڵ: له ئەزەلا. مەزانوو: ئەزانم. سەبەب چێش: هۆی چيه. 
سوفيد: سپی. سيا: ڕەش. واته: ئەزانم له ئەسڵا ڕەنگت سپی‏يه، ئێستا هۆی چيه ڕەشيت؟ . 
٤. كۆن: كوا. عەيش: خۆشی. نەو وەهارانت: تازه بەهارانت. واته: كواخۆشی‏و نيشاتی تازه بەهارانت؟ كوا ئاسكه جوانەكانت؟ ! كوا نازداران كه
پۆل پۆل ئەهاتنه لات؟ . 
٥. ئامەشۆ: هاتووچۆ. كۆ: بەردی زل. وەلای تۆ: بۆلای تۆ. [ماناكەی
لەگەڵ هۆنراوەی دواييدا دێت]. 
٦. تۆ چێش مەزانی: تۆ چی ئەزانيت. واته: تۆ بەردی جوانانی بۆن خۆش
بوويت، به دايم هاتووچۆی لای تۆيان بوو، ئێستا كه جێی چۆڵەو وێرانەيه، هەواڵی ئەوان تۆ چی ئەزانی؟ . 
٧. ئێد: ئەمه. شنەفت: بيست. [ماناكەی لەگەڵ 'سێ' هۆنراوەی دواييدا
دێت]. 
٨. مەر: مەگەر. نمەزانی: نازانی. چی: بۆ. بيم: بووم. 
٩. واته: سا كه ئەمەی بيست ئەو بەرده ڕەشه دەستی كرد به ئاخ ئاخ‏و ناڵه
ناڵ، وا هاته دەنگ‏و وتی: هەواڵی دەردم ئەی دێوانەی بێ هۆش مەگەر نازانی؟ نازانی هۆی چيه كەوا ڕەش پۆشم؟ ئەوسا من هاوڕێی خاڵ قەتاران بووم، شوێن‏و جێی خۆشی جوانان‏و پۆلی نازداران بووم، ڕەنگم ئەوسا وەكوو كافوور سپی بوو، شەوقم له دوورەوه ديار بوو... 
١٠. واته: كوتووپڕ ڕۆژێك چەرخی ستەمكار ئێمەو نازدارانی لەيەك كردو
دووری‏و جيايی خسته به ينمانەوه. 
١١. نه پام هەن: نه پێم هەيه. بلوو: بڕۆم. وه شۆن: بەشوێنيانا. واته: ئێستا نه
پێم هەيه بچم بەشوێنياناو نه ئەزانم شوێنيان لەكوێيه. 
١٢. ئەر زانێش: ئەگەر ئەيزانی. چێش ئامان: چی هاتووه. پێمان: به ئێمه. 
واته: ئەگەر فەڵەك ئەيزانی چيمان پێ هاتووه قەت دووری نازدارانی پێ نەئەنواندين‏و له يەكتری دوور نەئەخستينەوه. 
١٣. كەرداش: كردمی. نياش به دڵدا: نای به دڵما. واته: كردمی به دوچاری
دووری‏و جيا بوونەوه، وه داخی ڕەشی نا به دڵما. 
١٤. ئی: ئەم. پەی من: بۆ من. رەستاخيز: قيامەت، ڕۆژی حەشر. واته: ئەم
داخه ڕەشه وا له هيجرانی يارا گرتوومه تا قيامەت هەر ئەمێنێ. 
١٥. ئاير: ئاگر. سياوش كەردەن: ڕەشی كردووه. واته: ئاگری دووری
كەوتووەته جەرگم، ڕەشی كردووه سەر تا پێی بەرگم، لەشم هەموی ڕەش بووه. 
١٦. واته: من له كوورەدا وام لێ نەهاتووه، جۆشم نەخواردووه، بەڵكو له
كوورەی دەروونی سينەی «صەيدی»يەوه ڕەش هەڵگەڕاوم، يانێ: به ئاگری دەروونی ئەو جۆشم خواردووه وا بەم جۆره ڕەش داگيرساوم.