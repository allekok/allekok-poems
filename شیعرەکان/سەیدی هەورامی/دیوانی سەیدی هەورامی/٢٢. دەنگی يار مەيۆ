شاعیر: سەیدی هەورامی
کتێب: دیوانی سەیدی هەورامی
سەرناو: دەنگی يار مەيۆ...
لەبارەی شیعر: نووسین: کەماڵ ڕەحمانی

دەنگی يار مەيۆ، دەنگی يار مەيۆ
هەی داد، هەی بيداد، دەنگی يار مەيۆ [١] 

سەدای ناڵەو ئاخ دەردەدار مەيۆ
دەنگی ناڵينش، پڕ زگار مەيۆ [٢] 

ئێشەو كەيفی من چوون هەر شەو نيەن
ئەو ديدەی مەستش، جۆيای خەو نيەن [٣] 

ئێش ديدەشەن، ديدەم بێ كەيفەن
ديدەی بەد ئێشۆ، ديدەی يار حەيفەن [٤] 

يا موعجيزەی دەست مەسيحای «مريەم»
ئێشی ديدەی يار ئێشەو ببۆ كەم [٥] 

جەو ساوه ياران، ديدەی يار ئێشان... 
جه لای خواوه ئێشش من كێشان [٦] 

«شيرين» مەناڵۆ، ئێشی چاوشەن
«صەيدی» نه ڕۆ خورد، نه شەو خاوشەن [٧] 

١. مەيۆ: دێت. واته: دەنگی يار دێت، دەنگی يار دێت، هەی هاوار، هەی
داد، دەنگی يار دێت. 
٢. سەدای: دەنگی. دەردەدار: نەخۆش. پڕوزگار: به كزی‏يەوه. واته: 
دەنگی ئاخ‏و ناڵەی دەردەدار دێت، دەنگی ناڵينەكەی به كزی‏و كەساسی‏يەوه دێته گوێم. 
٣. ئێشەو: ئەمشەو. نيەن: نيه. ديده: چاو. واته: ئەمشەو كەيفی من وەكوو
جاران نيه، چونكی چاوی مەستی يار خەوی لێ هەراسان بووه. 
٤. واته: ئەو چاو ئێشەيەتی، منيش خۆم بێ كەيفم‏و چاويشم وەكوو
جاران نيه، با چاوی «بەد» ئێش بكات، چونكی حەيفه چاوی «يار» ئێش بكات. 
«تێبينی»: «صەيدی» ئەم هەڵبەستەی كاتێ داناوه كه يارەكەی چاوئێشەی بووه، ماڵی «صەيدی»ش له نزيكيانەوه بووه، گوێی له دەنگ‏و هاواری يارەكەيەوه بووه كه به گلی چاو ئێشەوه تلاوەتەوه. 
٥. واته: ئەپاڕێمەوه لێت ئەی يەزدان، كه به موعجيزەی خۆت كه چۆن
«مەريەم» «عيسا»ی بوو، وه به موعجيزەی دەستی «عيسا» ئەمشەو ئێشی چاوی يارم كەم بێ. 
٦. جەو ساوه: لەو وەختەوه. ياران: ڕەفێقان. جەلای: لەلای. واته: ڕەفێقان
لەو ساوه كه يارم تووشی چاو ئێشه بووه ئێش‏و ئازاری ئەويش من كێشاومه. 
٧. شيرين؛ ياری خۆشەويستم ئەناڵێنێ چاوی گل ئەكات، «صەيدی»ش
لەبەر ئەوه نه ڕۆژ خواردنی هەيه، نه شەو خەوی هەيه، خەوو خۆراكی لێ حەرام بووه.