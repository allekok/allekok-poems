شاعیر: سەیدی هەورامی
کتێب: دیوانی سەیدی هەورامی
سەرناو: چراغم، يارم...
لەبارەی شیعر: نووسین: کەماڵ ڕەحمانی

چراغم يارم، چراغم يارم
عەمرم، زيندەگيم، چراغم، يارم [١] 

ياری بێ بەينەت، دۆستی دڵدارم
تۆ باره تەشريف وه سەر مەزارم [٢] 

ئەر شەرت‏و ئيقرار، وەرين مەندەن پێت
ديدەی ئينتيزار من، ئانا نه ڕێت [٣] 

چوون كوشتەی هيجران داخی دووری تۆم
سا تۆ دمای مەرگ، بۆ وه سەر گڵكۆم [٤] 

تەماشای گڵكۆی تارم كەر، دوڵبەر
دوودی سيای تار، لێش مەيۆ وه بەر [٥] 

تالێت مەعلووم بۆ، سەوڵی خەرامان
من جه داخی تۆ، بەی‏تەور پێم ئامان [٦] 

ئەوسا تۆ مەزار قەبرم شكاوای
وه حاڵی جەستەی زەليلم ياوای [٧] 

ديای ئايری هيجران جه تەندا
چ تەور بەرمەشۆ دووش نه كەفەندا [٨] 

مەزانی نازار، ساحێب شەرت‏و شۆن
«صەيدی» كوشتەی داخ، دەردی دوری تۆن [٩] 

١. چراغم: چرام. هەروەك چۆن چرا ڕۆشنايی ئەداتەوه بۆ دەوروبەری
خۆی، لێرەدا ئەم «چراغم»ه به مانا ڕۆشنايی دێت. واته: چرام، ڕۆشناييم، عومرو ژيانم، يارەكەم. قسه لەگەڵ يارا دەكات
٢. واته: ئەی ياری بێ وێنه، دۆسی دڵدارم، تۆ تەشريف بێنه سەر گۆڕم، 
مەزارم. 
٣. وەرين: پێشوو. مەندەن پێت: لەلات ماوه. ديده: چاو. ئاما: هات. واته: 
ئەگەر شەرت‏و پەيمانی پێشووت ماوه، چاوی چاوەنواڕی من وا له ڕێتا، چاوەنواڕتم. 
٤. واته: چونكه كوژراوی هيجرانی داخی دووری تۆم، سا تۆ لەپاش
مردنم وەره سەر گڵكۆم. 
٥. واته: ئەی دوڵبەرم، سەيری گڵكۆی تاريكم بكه، دووكەڵی تاريكی
ڕەشی لێ دێته دەرەوه. 
٦. واته: تا لێت ئاشكراو مەعلووم بێ ئەی سەوڵی خەرامان، من له داخیتۆ وام پێ هاتوه. 
٧. شكاوای: هەڵت دايەوه. [ماناكەی لەگەڵ هونراوەی دواييدا دێ]. 
٨. ئاير: ئاگر. تەن: لەش. دوو: دووكەڵ، «دووش» دووكەڵی. بەرمەشۆ: 
دەردێ. چ تەور: چۆن. واته: ئەو حاڵه تۆ ئەگەر گۆڕەكەت هەڵدايەوه، سەيری حاڵی لەشی زەليلمت كرد، وه چاوت به من كەوت لەو ناو گۆڕەدا ئەبينی هێشتا ئاگری هيجران‏و دووری له جەستەما هەر ئەگڕێ، وه چۆن دووكەڵەكەی له كفنەكەمەوه دێته دەرەوه. 
٩. مەزانی: ئەزانی. شەرت‏و شۆ: شەرت‏و پەيمان. واته: ئەزانی ئەی
نازدار «صەيدی» خاوەنی شەرت‏و پەيمانه، وه كوشتەی داخ‏و دەردی دووری تۆيه.