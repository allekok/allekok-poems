شاعیر: سەیدی هەورامی
کتێب: دیوانی سەیدی هەورامی
سەرناو: به جان من...
لەبارەی شیعر: نووسین: کەماڵ ڕەحمانی

«به جان من ز آتش دوری تو
ندارم طاقت مهجوری تو» [١] 

شەمەم، تۆ ئەز پەپولێت سۆچيۆ داد
«ز بی‏پروايی مغروری تو» [٢] 

دەمێ ناڵوو، دەمێ زاروو، دەمێ ئاخ
«به صد گونه كشَم رنجوری تو» [٣] 

چەمی مەستێت هەزارش مەست كەردێ
«به ناز و شێوەی مَستورەی تۆ» [٤] 

ئەز ئاشكنۆ «ڤەهێشت»و «نار» مەزۆنۆ
«به بی‏مزدی كنم، مزدوری تو» [٥] 

ڤەهەشتم هۆمدەمێوتەن، هۆمدەمی ته
«جهنّم دوری» تۆن، «دوری تو» [٦] 

ڕوی دونيەی مەنێبيەی خۆم كه سازنۆ
«به جانان ای رقيب از كوری تو» [٧] 

من‏و يارەم هەنێ ئايری سوور به
«ايا رضوان بهشت حوری تو» [٨] 

گوڵێ سوورەم ولۆ سەر كوڵم‏و يارەن
«نخواهم باغبان، گل‏سُرخی تو» [٩] 

چەمو من خوێت ڕەژه پا تۆزو پا بۆی
«كه هست آن مايەی پُر نوری تو» [١٠] 

نەها قارەت بەری قيبلەت چەنی من
«به اين مهر و وفا مشهوری تو» [١١] 

نەلارەنەی چەمێت «صەيدی» خۆراسێ
«به صُبح آمد شب ديجوری تو» [١٢] 

١. به گيانی خۆم سوێند دەخۆم كه له تۆ دوور كەومەوه، ئاگر بەر ئەبێته
لەشم، لەبەر ئەوه به هيچ جۆرێك توانايی دووری تۆم نيه. 
٢. شەمەم: شەمعم. ئەز: من. پەپولێت: پەروانەت. سۆچيۆ: ئەسوتێ. 
واته: تۆ شەمعی منی‏و منيش پەروانەی تۆم، ئەسوتێم‏و هاوارو داد ئەكەم لەدەس بێ پەروايی‏و مەغروری تۆ. 
٣. واته: هێندێ جار هاوارو ناڵەمه، بەعزێجار شين‏و زاريمه، بەعزه
وەختێكيش ئۆف‏و ئاخمه وا من به هەموو جۆرێ زەحمەت كێشی تۆم. 
٤. واته: چاوی مەستت هەزارانی سەرخۆش كردووه، به هۆی نازو
شێوەی خۆ شاردن‏و خۆ دەرخستنی تۆوه هەموويان سەرخۆش‏و بێهۆشن. 
٥. ئاشكنۆ: عاشقم. ڤەهەست‏و نار: بەهەشت‏و جەهەننم. مەزۆنۆ: 
نازانم. يانێ: من عاشقم‏و گوێ نادەمه «بەهەشت»و «جەهەننم»، بەبێ تەماع‏و شت خاكساريت ئەكەم. 
٦. واته: بەهەشتی من هاودەمی تۆيه، كه گوفتوگۆت لەگەڵا بكەم‏و لەگەڵتادانيشم، جەهەننميشم هەر دووری تۆيەو دووری تۆ. 
٧. ڕوێ: ڕۆژێك. دونيەی: دونيا. مەنێبيەی: بمايه. واته: خۆزگه ڕۆژێك له
ژيانی دونيام بمايه، وه لەگەڵ ياری خۆشەويستی خۆما به كوێرايی چاوی ڕەقيب ڕام‏بواردايه. 
٨. واته: من كه له گەڵ يارمدا بم، با له ئاگری سووريشا بم، يا له جەهەننما
بم، لەلام وەك بەهەشته، سا ئەی «رضوان» كليل‏داری بەهەشت، بەهەشت‏و حۆری خۆتان بۆ خۆتان من نامەوێ، بەهەشت‏و حۆری خۆمم هەيەو بەسمه. 
٩. واته: بەلای منەوه هيچ گوڵێك بەتايبەتی گوڵی سوور جوانتر لەسەر
كوڵمی يار نيه، وه تاكه سووره گوڵێ ئاواتی بۆ بخوازم سەرگۆنای ياره، ئيتر باخەوان گوڵی سووری تۆم ناوێ. 
١٠. چەمۆ من: چاوی من. خوێت ڕەژه: خۆت چاوی خۆت بڕهٌژه. واته: 
ئەی چاوەكانم خۆت بڕەژه به تۆزی پێی ئەو ياره جوانه، كه ئەو تۆزه هۆو سەرمايەی نووری چاوانته، خۆتی پێ بڕەژه. 
١١. نەها: نەكەی. قاره: قين. قيبلەم: قيبلەكەم. واته: نەكەی ڕق‏و قينم لەگەڵا
هەڵگری ئەی قيبلەكەم، ئەی ياره جوانەكەم، بەتايبەتی تۆ ناوبانگی وەفا داريت دەركردووه كه يارێكی به وەفايت. 
١٢. نەلاره: نەچووه. نەی چەمێت: ئەم چاوانه. خۆراسێ: خەوێك، بێ
دەنگی‏يەك. واته: خەو نەچووه چاوت‏و ئارامت نەگرت ئەی صەيدی، وا شەوی تاريكت تەواو كردو ڕۆژت لێ بووەوه، هێشتا خەوت لێ نەكەوتووه.