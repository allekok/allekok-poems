شاعیر: سەیدی هەورامی
کتێب: دیوانی سەیدی هەورامی
سەرناو: شيرين ديده مەست...
لەبارەی شیعر: نووسین: کەماڵ ڕەحمانی

شيرين ديده مەست، شيرين ديده مەست
نازدار، نازەنين، شۆخی ديده مەست [١] 

سا كه جه دۆسی ئێمەت كێشا دەست
چەنی يارێوتەر بەينی تازەت بەست [٢] 

شەرت كەردەكەی وێت نەدارات به چەم
ئێمەت شی جه ياد، ياری بەينەت كەم [٣] 

ئەوەڵ به «ئيخلاس» سەوگەندان وەردت
ئاخر شەرت‏و بەين بەسەر نەبەردت [٤] 

به عەشقی «باوەيس»، ماڵ جه بێشه كۆ
«واحِدُ القهّار» هيچكەست نازۆ [٥] 

ئوميدەن فەڵەك شێونۆ نازت
نيشۆ وەپای عەرش سەداو ئاوازت [٦] 

زار زار بگێڵی بەسەر چەمەردا
هەرساتێ جه نەو بدەی بەسەردا [٧] 

هەركەس بويەرۆ چەنی بەين بەستەش
گير دۆ چەنی زام «سيا مار» گەستەش [٨] 

«صەيدی» سی جزمەی كەلامش وستەن
بەينش ئەو بەينەن چەنی تۆش بەستەن [٩] 

١. ديده مەست: چاو مەست. شيرين: ناوی يارەكەی «صەيدی»يه. واته:
شيرينی چاو مەست، شيرينی چاو مەست، نازاری، نازەنينی، شۆخی چاو مەست.
٢. جه: له. دۆسی: خۆشەويستی. كێشا دەست: دەستت هەڵگرت.
چەنی: لەگەڵ. واته: تۆ له دۆسی ئێمه دەستت هەڵگرت‏و لەگەڵ يارێكی‏ترا بەينی تازەت بەست‏و ئێمەت لەبير نەما.
 «تێبينی»: ئەم هۆنراوەيه له كاتێكا وتووه كه «شيرين» له خۆشەويستی «صەيدی» پەشيمان بووەتەوەو شووی به پياوێكی‏تر كردووه. م. كاردۆخی
٣. وێت: خۆت. چەم: چاو. واته: ئەو شەرت‏و پەيمانەی خۆت كردت،
هيچ گوێت نەدايەو لەبەر چاوت نەبوو ئێمەت لەبير چووەوه، ئەی ياری بێ وەفای بێ شەرت‏و بەين!.
٤. واته: يەكەم جار سوێندی دڵسۆزانەت خوارد كه تا سەر لەگەڵما يار
بی، كەچی له ئاخريا ئەم شەرت‏و پەيمانی خۆته نەبرده سەر. وه لەگەڵ يارێكی‏ترا ڕێك كەوتی‏و وازت له من هێنا.
٥. واته: منيش ئيتر دۆعا ئەكەم‏و ئەپاڕێمەوه له خواو ئەڵێم: يەزدان به
عەشقی باوەيسی ماڵ له بێشەكۆ هيچ كەسێكی شيرين لەسەر ئەرزا نەهێڵی. باوەيس: مەبەسی له «وەيس»ه كه خەڵكی هەموو جار ئەچن بۆ زيارەتی گۆڕەكەی.
٦. شێونۆ: بشێوێنێ. نيشۆ وەپای عەرش: بگاته عەرش. واته: ئوميد ئەكەم
كه فەڵەك نازت بشێوێنێو ئەوەنده بگری‏و زاری بكەی به دەنگی بەرز، هاوارت بگاته عەرش.
 «تێبينی»: وا ئەزانم «نەشۆ وەپای عەرش» ڕاست‏تره، يانێ: هەر بگری‏و هاوار كەيت‏و دەنگيشت نەگاته بارەگای خوا. م. كاردۆخی
٧. چەمەر: شێوەيەك بووه ئەوسا كەسێكی گەوره بمردايه جلەكانی وه
هەر شتێكی بووبێ بەستوويانه به وڵاخێكەوەو به بلوێرو زوڕناو دەهۆڵ بۆی گرياون، بەوەيان وتووه «چەمەر». جا «صەيدی» به يارەكەی ئەڵێ: زار زار بگری بەسەر چەمەراو هەموو سەعاتێ بدەی بەسەر خۆتا.
٨. واته: هەركەس دەست لەو ياری خۆيه هەڵگرێ كه بەينی لەگەڵا
بەستووه، خوا بكا «ڕەش مار» بی‏گەزێو به ئێش‏و ئازاری ئەو مار گەستنەوه هەر بناڵێنێ.
٩. واته: لەگەڵ ئەوەشا «صەيدی» به 'سی‏ـ٣٠' جزمەی قورئان سوێندی
خواردووه: شەرت‏و بەينی هەر ئەوەيه كه لەگەڵ تۆدا بەستوويەتی‏و هەر تۆی خۆش ئەوێ.