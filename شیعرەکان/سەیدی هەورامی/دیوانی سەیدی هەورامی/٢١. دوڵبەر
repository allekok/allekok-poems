شاعیر: سەیدی هەورامی
کتێب: دیوانی سەیدی هەورامی
سەرناو: دوڵبەر...
لەبارەی شیعر: نووسین: کەماڵ ڕەحمانی

دوڵبەر دڵ ئەستانای جه من، شەرت ئی دڵستانی نيۆ
جەورش مەدەی، ڕەنجش مەكەر، خۆ كافرستانی نيۆ [١] 

شەرتەن بكێشۆ دڵ جەفات، با يادگار مانۆ جه لات
تۆ بۆت نه دڵ، خۆفی خودات، خۆ كافرستانی نيۆ [٢] 

ئامام نه ڕات پی جەستەوه، گێرەم سڵۆم چيت نەستەوه
پی حاڵی جەستەی خەستەوه، خۆ كافرستانی نيۆ [٣] 

هەی نەونەمامی باغی دڵ، پەی تۆ سيان بەيداخی دڵ
سا مەرهەمێ پەی داخی دڵ، خۆ كافرستانی نيۆ [٤] 

هەی ڕەندێ توحفێ نازەنين خاڵت جه عەنبەر، گوڵ جەمين
سا مەرهەمێ، دەر پەی برين، خۆ كافرستانی نيۆ [٥] 

بيمارو تۆم، حۆرو پەری، ئەر خواهێشەن، ئەر سەر سەری
شەرتەن عەيادەتمان كەری، خۆ كافرستانی نيۆ [٦] 

دادم پەنه، چڵێو «ڕيۆن» قيمەتشەنه، سۆنەم گيۆن
چی مامەڵه مەگنەم زيۆن، خۆ كافرستانی نيۆ [٧] 

وێڵ وێڵ مەگێڵام كۆ به كۆ، دەردم گران بێ ڕۆ به ڕۆ
سا حاڵو دەرديم پەرسه تۆ، خۆ كافرستانی نيۆ [٨] 

تەرك‏و وڵاتيت كەردمۆ، ژاراوو دووريت وەردەمۆ
پەرسه به حاڵی دەردەمۆ، خۆ كافرستانی نيۆ [٩] 

عوريان‏و كەڵپۆش، شەيداو بيابان گێڵەنۆ
دا پەرسه پەی كێ وێڵەنۆ، خۆ كافرستانی نيۆ [١٠] 

ئەر شەرت‏و بەينت ويرتەن، خۆف‏و خواوو پيرتەن
بۆ لام، ئەگەرچی دێرتەن، خۆ كافرستانی نيۆ [١١] 

يام باره تەشريف يانەمۆ، يا دوورۆ پەرسه حاڵمۆ
تەرسه هەناسەی كاڵمۆ، خۆ كافرستانی نيۆ [١٢] 

قەومان، خوێشان، هامسەران، لۆمەو مەنامان چی كەران؟!
خاسەن تەئەسوفمان وەران، خۆ كافرستانی نيۆ [١٣] 

«صەيدی» گرانۆ ئەلويداش، هيجران مەدۆ هەردەم جەفاش
هەی پەی خوای بەيدێ وەلاش، خۆ كافرستانی نيۆ [١٤] 

١. دڵ ئەستانای: دڵت سەند. جه من: له من. ئی: ئەم. نيۆ: نيه. واته: ئەی
دوڵبەر دڵت لێ سەندم، شەرت ئەم دڵ سەندنه نيه، جەوری ئەدەی ڕەنجەڕۆی مەكه خۆ كافرستانی نيه!.
٢. مانۆ: بمێنێ. جەلات: لەلات. واته: شەرت بێ دڵ جەفات بكێشێ بۆ
يادگار لەلای تۆ بەجێی دێڵم، تۆيش ترسی خوات له دڵا بێت، خۆ كافرستانی نيه.
٣. واته: هاتمه ڕێگات بەم جەستەوه، سڵاوم كرد بۆچ نەت سەندەوه؟!،
بەم حاڵی خەسته لەشی‏يەوه، خۆ كافرستانی نيه.
٤. هەی: ئەی. واته: ئەی نەونەمامی باخی دڵەكەم، بەيداخی سپی دڵم بۆ
تۆ ڕەش بووه، دەسا مەڵهەمێكم بدەرێ بۆ زامەكانی دڵم، خۆ كافرستانی نيه.
٥. واته: ئەی جوانی نازەنين، خاڵت عەنبەره، ڕوومەتت گوڵه،
مەرهەمێكم بدەرێ بۆ برينەكەم، خۆ كافرستانی نيه.
٦. واته: بيماری تۆم ئەی حۆری‏و پەری، گەر به ئارەزووه، گەر به سەر
سەری گەريشه، پێويسته تۆيش بێيت بۆ لامان بۆ هەواڵ پرسيمان، خۆ كافرستانی نيه.
٧. واته: تەڵێ ڕێحانەم بدەرێ، له نرخيا گيانم ببه، بەم مامەڵه زيان ناكەم،
خۆ كافرستانی نيه.
٨. واته: وێڵ وێڵ ئەگەڕام شاخ به شاخ، دەردم ڕۆژ به ڕۆژ گرانتر ئەبوو،
سا وەره حاڵی ئەم دەردانەم بپرسه، خۆ كافرستانی نيه.
٩. واته: تەركی وڵاتت پێ كردم، ژەهری دووريتم خواردەوه، ئيتر بەسيه
وەره هەواڵم بپرسه، خۆ كافرستانی نيه.
١٠. واته: ڕووت‏و قووت، كەوڵ له كۆڵم، شەيداو بيابان گەڕۆكم، دا بپرسه
من بۆ كێ وێڵم؟!، خۆ كافرستانی نيه. [نيوه شيعری ئەووەل ناتەواوه، بەڵگەيەكمان دەست نەكەوت كه تەواوی كەين].
«تێبينی»: له هيندێ نوسخەدا لەباتی «عوريان» «عەوداڵ» نووسراوه.
١١. ويرتەن: له بيرته. بۆ لام: وەره لام. دێرتەن: درەنگته. واته: ئەگەر
شەرت‏و بەينت لەبيرتەو ترسی خواو پيرت له دڵدايه،! وەره لام ئەگەرچی درەنگته، خۆ كافرستانی نيه.
١٢. يانه: ماڵ. يام باره تەشريف يانەمۆ: يا تەشريف بێنه ماڵم. تەرسه:
بترسه. پەرسه: بپرسه. حاڵمۆ: حاڵم. واته: يا تەشريف بێنەره ماڵم، يا دووراو دوور هەواڵم بپرسه، بيش‏ترسه له هەناسەی كاڵم، خۆ كافرستانی نيه.
١٣. قەومان، خوێشان: خزمان. هامسەران: هاوڕێيان. چی كەران: بۆچ
ئەكەن. وەران: بخۆن. واته: خزمان‏و هاوڕێيان بۆچی ئەبێ مەنع‏و لۆمەمان بكەن، حەق وايه خەممان بخۆن، خۆ كافرستانی نيه.
١٤. گرانۆ: گرانه. ئەلويداش: [له «الوداع»ەوه وەرگيراوه كه وشەيەكی
عەرەبی‏يه به مانا]: خوا حافيزی، لێرەدا مانای خوا حافيزی سەرەمەرگی لێ ئەكرێتەوه. بەيدێ: بێن. وەلاش: بۆلای. واته: «صەيدی» سەرەمەرگی گيان كەنشتی گرانه، دووری يار هەميشه ئازاری ئەدات، ده بۆ خوا بێن بۆلای، خۆ كافرستانی نيه.