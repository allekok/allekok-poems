شاعیر: سامی عەوداڵ
کتێب: دیوانی سامی عەوداڵ
سەرناو: دوو گەل یەک بگرن پێکەوە خەبات
لەبارەی شیعر: نووسین: میدیا

دوو گەل یەک بگرن پێکەوە خەبات
بۆ سەربەخۆیی و یەکیەتی وڵات
سەرکەوتن بێشک هاتە کایەوە
ڕۆژی ئازادی و دەسکەوتی وڵات

دەسکەوت و هەڵات ڕۆژی ئازادی
بۆ ژینی گەلان بۆ خۆشی و شادی
بۆ ژین تێکۆشین لەو نیشتمانە
وەکوو بەهەشتە دوور لە فەسادی

هەینێ دەبینن وەک باخی سەبا
گوڵی خوێناوی دەژێتن بە با
کەوا سوور بووە بە خوێنی لاوان
مێشک لەق دەکا دەژێنێ و دەبا

لە برووسکەی گەردوون سام دەچتە دڵان
با خۆشەن دەکا بە درەخت و گوڵان
پێشمەرگەی شەهید گیانی دێتەوە
بۆ جەژنی نەورۆز لەگەڵ بولبولان