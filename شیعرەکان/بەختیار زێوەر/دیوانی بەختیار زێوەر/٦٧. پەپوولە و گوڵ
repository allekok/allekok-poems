شاعیر: بەختیار زێوەر
کتێب: دیوانی بەختیار زێوەر
سەرناو: پەپوولە و گوڵ
لەبارەی شیعر: ١٩٤٢/٠٧/١١ سلێمانی

پەپوولە: 

ڕۆژ باش ئەی خوشکی تازە ساڵ
ئەتبینم وەک بووکی ناو ماڵ

باران هەر لە تۆ ئەبارێ
شەونم ڕووت ئەشوا بە جارێ

ئاوت ئەدا و جوانت ئەکا

گوڵ: 

ڕۆژ باش و ژیانت چا بێ
دوور بی لەوەی دڵ تێک ئەدا

سەرم سووڕماوە تێ ناگەم
تۆ تەیری یان گوڵ لێرەدا

جوابێ بدە من تێ بگەم

پەپوولە: 

ئەبینی من گوڵم ئەفڕم
لە باخانا گوڵێک ئەگرم

ئەو گوڵە تێر تێر ماچ ئەکەم
بۆنی هەڵئەمژم دەمبەدەم

کە خۆشم ویست ئەچم بۆ لای

گوڵ: 

خۆشی بۆ تۆ وا سووک باڵی
ئەفڕیت بۆ هەرلا عەوداڵی

بۆ لای گوڵی جوانی بۆن خۆش
سەلامی من بکە پێشکەش

لەپاش ماچ کردن بێرەوە