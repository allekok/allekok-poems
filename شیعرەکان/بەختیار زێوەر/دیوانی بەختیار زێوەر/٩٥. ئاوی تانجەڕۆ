شاعیر: بەختیار زێوەر
کتێب: دیوانی بەختیار زێوەر
سەرناو: ئاوی تانجەڕۆ

ئاوی تانجەڕۆگەوهەری هەموو شاخی کوردانی
خۆمانی
بەراوی تۆ
سەر بە ڕزق و خێرە پڕ دەغڵ و دانی
زۆر جوانی
تەوسیفی تۆ
قەت نایەتە تەقریر و نووسین، 
هێندە پڕ فائیدەی جوانی، 
باعیسی ژینی قەومی کوردانی، 
خوڕەی ئاوەکەی تۆ هەموو غەمێ لە دڵ ئەبا
سەوزایی دەوری تۆ عالەمێ پڕ سروور ئەکا
مەنزەرەی تەبیعەت
هاوتایی بەهەشتی فیردەوس ئەکا.