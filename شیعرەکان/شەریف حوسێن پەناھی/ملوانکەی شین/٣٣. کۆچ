شاعیر: شەریف حوسێن پەناھی
کتێب: ملوانکەی شین
سەرناو: کۆچ
لەبارەی شیعر: لە کاسێتەکانی عەدنان کەریم وەرگیراوە

کۆچی کوردان وا بە کاروان دێ لە ڕێی شارانەوە
ڕۆژ بە باری قورس و برسی، شەو لە بەر بارانەوە

نیشتمانی خۆمە دەیپێوم، پێم دەڵێن ئاوارەیە
گەرچی بێ رەشماڵ و پێخواس، سەر بە کۆسارانەوە

رێگە دوور و خێڵ، ماندوو و لێوبەبار و پێپەتی
چاو بە ئەسرین دێنە پیری کۆچەکەی یارانەوە

نایە سۆزی دەنگی گۆرانی، هەوارە و کۆچی سوور
کاروان گوێی داوە بە ناڵەی بریندارانەوە

بۆ مناڵێ تەرمی دایکی خۆی بە جێ دێڵێ و ئەچێ
ئاسمان دەگری، مەلان دەگرین بە سەر دارانەوە

دەنگی تۆپ و تیری دوژمن دێ لە شوێنی کۆچەوە
جێ هەواران وا بە دەستی سووری زۆردارانەوە