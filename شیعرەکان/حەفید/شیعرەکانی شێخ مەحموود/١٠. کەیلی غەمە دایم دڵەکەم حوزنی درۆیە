شاعیر: حەفید
کتێب: شیعرەکانی شێخ مەحموود
سەرناو: کەیلی غەمە دایم دڵەکەم حوزنی درۆیە
لەبارەی شیعر: بۆ حوزنی

کەیلی غەمە دایم دڵەکەم حوزنی درۆیە
زوو دەرپەڕە ئەو داوە لەبەر خاتری تۆیە

دار و دەوەن و پووشی ڕەواندز بە قەڵەم کەی
خاکی وەتەنم شاهیدە ئیخلاسی درۆیە

ئەم نامەیی دڵشادە لەسەر دیدە بە برژانگ
نووسینی بەشارەت بێ، سبەینێی من و تۆیە

با قوڕ بە سەرا کات و ڕەقیب داکی هەمیشە
بەربێتە بەری پیسی نەجیسی بە چەقۆیە

- - - - - - - - - - - - - -
خاکت بە سەر ئەو هێرشە بۆ سەر کنی تۆیە

تەک مەگرە بە پەروازی، بە جووتی وەرە لای من
هەر ئانێکی کەڵ و چاوەنواری کەل و کۆیە