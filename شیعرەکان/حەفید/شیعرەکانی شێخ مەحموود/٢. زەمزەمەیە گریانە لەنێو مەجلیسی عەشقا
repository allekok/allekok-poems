شاعیر: حەفید
کتێب: شیعرەکانی شێخ مەحموود
سەرناو: زەمزەمەیە گریانە لەنێو مەجلیسی عەشقا
لەبارەی شیعر: گریان و خۆشی

زەمزەمەیە گریانە لەنێو مەجلیسی عەشقا
ساقی خەبەری داوە کە یار نایەتە یاری

قەد نابیە ئەو دڵبەرە فەریادی من و تۆ
سەدپارە کەبابی دڵەکەت بێنی بە دیاری

دوو جۆگەیی خوێنینە بەسەر سەفحەیی ڕووما
گوڵ گوڵ بووە دامێن و کەنارم وەرە دیاری

ئەو خاڵە زوخاڵێکە بەنێو بۆتەیی دڵما
ڕۆحم ئەکوڵێنێ بە نەفەس کوورەیی ناری

ئەی مورغی ستەمدیدە ئەسیری لە قەفەسدا
بۆ خۆت و وەتەن بگری کە سەمخوردەیی ماری

دەست ناکەوێ تریاکی من و تۆ لە عێراقا
با شیکوە بەرین بە لیقای حەزرەتی باری

قوڕ پێوە! یەخەت دادڕە بۆ خۆت بە کەساسی! 
ئەی کوردی هەژار ئێستەکە بێ یار و دیاری