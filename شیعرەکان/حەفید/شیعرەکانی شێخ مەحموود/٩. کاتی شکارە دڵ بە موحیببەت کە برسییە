شاعیر: حەفید
کتێب: شیعرەکانی شێخ مەحموود
سەرناو: کاتی شکارە دڵ بە موحیببەت کە برسییە
لەبارەی شیعر: ١٩١٩ - بۆ مستەفا پاشای یاموڵکی

کاتی شکارە دڵ بە موحیببەت کە برسییە
من بازم و شکاری وەتەن بێ ڕیا ئەکەم

پارێز ئەکەم بە هیممەتی حەیدەر حقووقی کورد
یا ڕۆحی خۆم و ئالی پەیەمبەر فیدا ئەکەم

گەر مانعی حەقی میللەتی کورد ببن عەرەب
بێ شک نوێژەکانم بە کوردی قەزا ئەکەم

حاجی تەواف ئەکەم گەر تالعیش مەدەد بدا
ئەم قەلبی قەڵبمە بە سەفا و مەروە ساف ئەکەم

نەقشی و سوورەوەردی و چەشتی و قادری
ئەمریان بە فەرزی عەین ئەزانم وەک یەک ئەدا ئەکەم

مەلا عەزیزی موفتی و بابا عەلی بم لە وەرعدا
بۆ ئەو غەزالە دڵفڕێنە لەسەر سەر هەرا ئەکەم

فەرقی بەینی قادری و نەقشی هێندەیە
سۆفی لە ورگی ئەدا منیش زەرگی پیا ئەکەم