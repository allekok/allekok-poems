شاعیر: مەحوی
کتێب: غەزەل
سەرناو: بەهاری عومری ئەوا گەییە حوزەیران

بەهاری عومری ئەوا گەییە حوزەیران
کە چی وەک کۆدەک ئێستە دەچمە سەیران

دەبێ ڕەم کەم لە شار و ببمە وەحشی
نیە حیلەی ترم بۆ ڕامی جەیران

لە ئاوی تێغی هەر زامێ بوو ئاوا
بڕینی من نەبێ هەر وایە وەیران 

بە نەشئەی بۆنی گوڵزاری چ کۆیەک
لە تەنما مورغی ڕۆحم هاتە تەیران؟ ! 

سولەیمانم هەواڵی مووری پرسیم
لە ناو ئەمسالم ئەز هودهود لە تەیران

بریقەی بەرقی جیلوەی تۆ لە چاوی
نەدا بێ، بۆ چیە ئایینە، حەیران؟ ! 

لە مەحوی دڵ ئەگەر ون بوو وەکوو گەنج
سۆراغی کەن لە کونجی کۆنە دەیران