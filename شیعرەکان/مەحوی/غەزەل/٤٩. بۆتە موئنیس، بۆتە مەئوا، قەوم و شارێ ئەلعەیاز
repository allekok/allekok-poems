شاعیر: مەحوی
کتێب: غەزەل
سەرناو: بۆتە موئنیس، بۆتە مەئوا، قەوم و شارێ ئەلعەیاز

بۆتە موئنیس، بۆتە مەئوا، قەوم و شارێ ئەلعەیاز
دێوی بێتێ، جێ بە جێ دەڕوا بە بارێ ئەلعەیاز

هەر کەسێ ساتێ لەگەڵ ئەو قەومە بووبێ، تا ئەبەد، 
بێتەوە فکری، لە زاری دادەبارێ ئەلعەیاز

ئەهلی تەزویر و فەسادن، غاسیبی ماڵی عیباد
موبتەلا بن بەم بەڵایە، ئەهلی شارێ، ئەلعەیاز

فیتنەجۆیی، یەک بە یەک دانە بە کوشتن، ئیشیان
ڕوو بەوانە ئەغڵەبەی ئینزاری بارێ ئەلعەیاز

هار و مارن، غەیری یەک یەک، یەکسەری دێو و دەدن
ئیکتیفا نابێ بکەی مەحوی! بە جارێ ئەلعەیاز