شاعیر: مەحوی
کتێب: غەزەل
سەرناو: لە ڕۆژێ هەڵدرا ئەم کۆنە

لە ڕۆژێ هەڵدرا ئەم کۆنە خەیمەی تان و پۆ شینە
لە سایەیدا شەرابی بەزمی عوشرەت گریە جۆشینە

دەبینی جێیەک ئەمڕۆ بەزمی عەیش و بادە نۆشینە
سبەینێ زوو زەمانە وەزعی گۆڕیوە، لە نۆشینە

لە کێ پرسم دڵی بۆ پڕ لە خوێنی حەسرەتە یاقووت؟ 
عەزاپۆشی چیە و کێیە، جلی پیرۆزە بۆ شینە! 

بەهارێکی کە داخۆ بێ، نەیێ، هەی بێن و شینێ کەین
فەلەک هەر شینە، سەحرا شینە، کێو و لێوی جۆشینە

وتم: بۆ ڕووت و پووتن و ئەو کەسانەی عاشقی ڕووتن؟ 
وتی: شان و شکۆهی زیندە دڵ هەر ژەندە پۆشینە

سەفای سافی جوانی ڕۆی و دوردی پیری هات
خومارێ ماوە بەس ئەمشەو لە بادەی بەزمی دۆشینە

کوڕی بێ، تا سەر ئەم دایەی زەمانە مەمکی کەس نادا
کە سەعبە شیری شەفقەت مەحویا لەم شێرە دۆشینە