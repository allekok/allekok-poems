شاعیر: ئەحمەدی خانی
کتێب: مەم و زین
سەرناو: هەمدەمیا زینێ دگەل غەمان ب سەبەبێ نفاق و نائعتمادیا هەمدەمان

کای هەمنەفەسێ د بێ نەوایان
فەریادرەسێ د پوڕ جەفایان

هەمدەردێ د دەردەمەندان
هەمپەردەئێ سررێ موستەمەندان

هەمرازێ دلێ د دل برینان
هەمخوایەئێ خاترا حەزینان

هەمکاسەئێ خوانێ بێ تەعامان
هەم مەشرەبێ راحێ تەلخ کامان

عاشق ب وە واسلێ جەمالن
سالک ب وە نائلێ جەلالن

وێرانەئێ دل وە مایە خالی
قەت غەیری وە کەس نەهن حەوالی

چاوا دکرن ژ بۆ خوە مەعموور
موتلەق ژ وە ڕا مە دایە دەستوور

دەولەت ب وەیە د دارێ دونیا
رفعەت ژ وە ڕا سەرایێ عوقبا

غەم لەو مە دڤێن کو با وەفانە
نابێن ئەڤە تەحلی و جەفانە

ڕۆژا ڕەشیانە یارێ جانی
یارێ خوەشیانە شادمانی

کەونین چ عاجل و چ ئاجل
غەمخواری نەبت کوو تێتە حاسل؟ 

حاسل ب وە خوەش دبت ل من دل
بێ گەنج غەمان ژ دل چ حاسل

گەه گاهێ دکر ستی موخاتەب
ئەڤ ڕەنگەهە ئەو مەلەک موعاتەب