شاعیر: هێمن
کتێب: ناڵەی جودایی
سەرناو: شەرابی خەست
لەبارەی شیعر: ١٩٧٨

جێژنی نەورۆزە، شەرابم خەستترە
تا نەڵێن بولبول لە شاعیر مەستترە

جوانی گوت شۆخی لەباری بادەگێڕ: 
«ئەو کەسەی سەرمەستترە، سەربەستترە»

«ئانچنان را ئانچنانتر می‌کند»
شاعیری دەروەست بەمەی دەروەستترە

چیمەنی شێلا بەشایی کیژی کورد
وەی دڵم لەو چیمەنە پێ پەستترە

من بڕستم لێ بڕا یا کیژی شار
زۆر لە کیژی دەشتەکی بەیدەستترە