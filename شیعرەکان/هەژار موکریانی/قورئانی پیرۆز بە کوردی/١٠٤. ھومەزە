شاعیر: هەژار موکریانی
کتێب: قورئانی پیرۆز بە کوردی
سەرناو: ھومەزە

وە ناو خودا کە دەھندە و دلۆڤانە
(١) ھاوارە لە ھەر کەسێکی بە تەشەری خوسپکەرە؛ 
(٢) ئەوی ماڵی کۆ کردەوە و دەیبژێرێ. 
(٣) خەیاڵ دەکا دراوەکەی لە مردنی دەپارێزێ. 
(٤) نا نا، با وا خەیاڵ نەکا؛ بێ شک فڕێ دەدرێتە ناو «حوتەمە»وە. 
(٥) کا دەزانی نیاز لەو «حوتەمە» چییە؟ 
(٦) ئاگرێکە خودا ھەڵی گیرساندیە. 
(٧) بە سەر پەڕەی دڵاندا دێ. 
(٨) کە ئەمەیان بەسەردا گاڵەدراوە؛ 
(٩) لە ئەستوونەگەلێکی بەرز و بڵندا.