شاعیر: هەژار موکریانی
کتێب: قورئانی پیرۆز بە کوردی
سەرناو: قەدر

وە ناو خودا کە دەھندە و دلۆڤانە
(١) ئێمەین کە ئەم قوڕعانەمان لە شەوی ھەرە بەڕێزدا ناردۆتە خوار. 
(٢) کوو دەزانی ئەو شەوە بەڕێزە کامە؟ 
(٣) شەوێکە ھێندە بەقەدرە، ھەزار مانگ بارتەقای ناکا. 
(٤) لەو شەوەدا فرشتەکان و جوبڕائیل – بە ئیزنی پەروەرندەیان – داداەوەزن و ھەموو کار جێبەجێ دەکەن. 
(٥) ھەر خۆشی و ھێمنایەتیە ھەتا بوولێڵەی بەیانی.