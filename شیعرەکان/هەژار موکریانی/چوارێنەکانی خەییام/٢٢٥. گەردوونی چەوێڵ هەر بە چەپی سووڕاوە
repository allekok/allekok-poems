شاعیر: هەژار موکریانی
کتێب: چوارێنەکانی خەییام
سەرناو: گەردوونی چەوێڵ هەر بە چەپی سووڕاوە

گەردوونی چەوێڵ هەر بە چەپی سووڕاوە
هەر بۆیە ئەوی ڕاستە تیا داماوە
بڕوانە لە هاواڵەتی شووشە و پیاڵە
خوێن کەوتە نێوانیان و لێو بە لێو چەسپاوە

این چرخ چو تاسی است نگون افتاده
در وی همه زیرکان زبون افتاده
در دوستی شیشه و ساقی بنگر
لب بر لب و در میانه، خون افتاده

گەردوون جامێکە سەرنیگوون کەوتوو، 
ژیران لەناویا گشت زەبوون کەوتوو؛ 
سرنج لە دۆستیی شووشە و پیاڵە بەن
دەم لە دەمان و خوێنی یەک خواردوو! 
«گۆران»