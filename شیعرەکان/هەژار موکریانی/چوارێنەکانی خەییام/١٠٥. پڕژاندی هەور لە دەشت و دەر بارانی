شاعیر: هەژار موکریانی
کتێب: چوارێنەکانی خەییام
سەرناو: پڕژاندی هەور لە دەشت و دەر بارانی

پڕژاندی هەور لە دەشت و دەر بارانی
بێ مەی بی دەمێ تامی ژیان نازانی
وا ئێمە لە سەیری سەوزەزارین داخۆ
سەوزەی گڵی ئێمە کێ بکا سەیرانی؟ ! 

ابر آمد و باز بر سر سبزه گریست
بی باده ارغوان نمی‌باید زیست
این سبزه که امروز تماشاگه ماست
تا سبزه خاک ما تماشاگه کیست

هەور دیسان هات گیای شت بە گریان، 
بێ مەیی گوڵڕەنگ چۆن بژین یاران؟ 
ئێستا سەیرانگای ئێمەیە سەوزە، 
ئەی سەوزەی خاکمان کێی دێتە سەیران؟ 
«گۆران»