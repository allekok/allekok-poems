شاعیر: هەژار موکریانی
کتێب: چوارێنەکانی خەییام
سەرناو: چۆن تۆبە لە مەی دەکەی هەتا مەی مابێ؟ !

چۆن تۆبە لە مەی دەکەی هەتا مەی مابێ؟ ! 
ئەو ڕۆژە مەخۆرەوە کە پەیدا نابێ
نەخوازە بەهار و چیمەن و دیمەنی گوڵ
تۆبەی چی؟ هەزار تۆبە لە تۆبەی وا بێ

توبه مکن از می اگرت می باشد
یک بار کنی، هزار در پی باشد
گل جامه‌دران و بلبلان نعره‌زنان
در وقت چنین، توبه روا کی باشد

نەکەی تۆبە کەی لە مەی تا هەیە، 
تۆبە سەد تۆبەی بەدوادا هەیە؛ 
گوڵ کراس بدڕێ و بولبول بخوێنێ، 
لە کاتی وادا تۆبە کوا هەیە؟ 
«گۆران»