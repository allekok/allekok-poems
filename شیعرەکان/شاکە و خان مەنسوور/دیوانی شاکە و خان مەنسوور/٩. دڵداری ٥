شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: دڵداری ٥
لەبارەی شیعر: نووسین: کەماڵ ڕەحمانی

خان مه‌سۊر:
  
  شاکه‌ نگا که‌ تیره‌ نازانه‌
  بڕێ هاله‌ێ لێو سه‌راو بازانه‌
  
  له‌ماڵ درامان وه‌ تیره‌ نازان
  وارد بۊن له‌ ئاو سه‌راو بازانه‌
  
  گاگا چۊ سه‌رسه‌وز قیپه‌ دان له‌ ئاو
  وه‌ په‌نجه‌ێ شمشاڵ یه‌ک مێان قه‌شاو
  
  وه‌ په‌نجه‌ێ شمشاڵ شنا مه‌که‌رده‌ن
  تووز باێ شه‌ماڵ له‌ رۊ خاڵ به‌رده‌ن
  
  شاکه‌:
  
  له‌ سه‌ر سیه‌ قڵا له‌ لاشه‌ به‌تن
  په‌ریت بواچم کول کورپه‌ دۊه‌تن
  
  له‌ ئاو درامان کول وه‌ پێشته‌وه‌
  خان مه‌سۊر دیان له‌ مانێشته‌وه‌
  
  مانێشت که‌فته‌و ده‌ر روحم بۊ تازه‌
  چمان ده‌ر قاپێ به‌هێشت لێم وازه‌
  
  مانێشت وه‌ فداێ به‌رزی هه‌واتم
  قیقه‌ێ نازاران هه‌ر سو له‌ پاتم
  
  کوو کوو چه‌ویران قومچه‌ێ سه‌راوێز
  ناره‌ و نه‌سرین گوڵ ساق له‌رزو په‌ل دێز
  
  نازاران وه‌ ناز خێاڵی که‌رده‌ن
  هه‌ر سوو گورێزان په‌ێ ئاگر گه‌رده‌ن
  
  نازاران له‌ خاوو خێاڵی که‌رده‌ن
  مه‌ته‌رسن له‌ ده‌س سه‌ردی سه‌هه‌رده‌ن
  
  هه‌ر ڕووژ مه‌گه‌ردن په‌ێ ئاگر به‌رده‌ن
  مه‌ترسن له‌ ده‌س سه‌ردی سه‌هه‌ر ده‌ن
  
  داخم په‌ێ گوڵێ لاێق وه‌ خانێ
  که‌فتگه‌ له‌ مه‌ێشت خانه‌ گومانێ
  
  دادم په‌ێ گوڵ سفێد کڵافێ
  که‌فتگه‌ له‌ مێشت دێو ده‌وافێ
  
  دادم په‌ێ گوڵ دانه‌ ئه‌نارێ
  سه‌وز کردگه‌ له‌ پاێ یه‌ێ پیره‌دارێ
  
  یا حه‌ق پیره‌دار سایه‌گه‌ێ بوو که‌م
  رای ئه‌ێ چناره‌ یه‌ێ داگه‌ ده‌م خه‌م