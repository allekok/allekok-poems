شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: دڵداری ٦
لەبارەی شیعر: نووسین: کەماڵ ڕەحمانی

شاکه‌: 

ئه‌ێ فه‌سڵه‌ سه‌ێرات چل ئه‌ڤداڵانه‌
ئه‌مه‌نگاێ مانێشت و سه‌راو بازانه‌

جاگه‌ێ به‌زم و عێش هه‌م قه‌تارانه‌
نازاره‌ێل مه‌ێلێان وه‌ هه‌زارانه‌

یه‌ که‌ێ له‌ یاره‌ێل شووخ دیده‌ مه‌س
و په‌نجه‌ێ شمشاڵ هه‌زاران ئه‌و به‌س

وه‌ختێ ک مه‌نێشت ئه‌و تاێ هه‌رازان
وه‌خش ماوه‌رون خاره‌ت له‌ خه‌زان

من خوو سووفی ساف ته‌وبه‌ که‌رده‌ بۊم
یه‌قه‌ وازه‌ێ دیم ئێمان هه‌رده‌ بۊم

تمه‌ز شه‌ێتانه‌ عێشق دڵ دێون
فه‌نه‌ێ ته‌کیه‌ێ حاجیه‌یل شێون

شاخه‌ێ زوڵف لۊل دا خس له‌ گه‌رده‌نم
وه‌ت ئه‌ر هه‌ێ نامه‌رد ته‌وبه‌ که‌رده‌نم

ده‌س برد قاو قڵف یه‌قه‌ لێم سه‌نی
زوڵفه‌ێ زڵه‌ کرد چوار ده‌ورم ته‌نی

من بێ جام وه‌و زوڵف خام و لۊله‌وه‌
وه‌و ته‌وبوێ که‌رده‌ێ ناقه‌بووله‌وه‌