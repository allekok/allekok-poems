شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: قەزاووقەدەر
لەبارەی شیعر: نووسین: کەماڵ ڕەحمانی

خان مه‌سۊر: 
  
  کوور سووز بسووز و تا سو سفێ بوو
  تا ساڵێگ هه‌نی ده‌وران کی بوو
  
  ب شاکه‌:
  کوور سووز بسووز تا سوو سفێ بوو
  تا ساتێ هه‌نی ده‌وران کی بوو
  
  خان مه‌سۊر ئه‌رای شاه پرور:
  
  بۊش وه‌ شاپه‌روه‌ر نه‌چو وه‌ ماڵان
  خاڵ سه‌وز و دێز مه‌ده‌ێ وه‌ تاڵان
  
  بۊش وه‌ شاپاروه‌ر خوه‌ێ نه‌که‌ێ شه‌ێدا
  چمان له‌ ماده‌ر من نه‌ۊمه‌ په‌ێدا
  
  خان مه‌سۊر:
  
  له‌ قه‌نه‌هاره‌و بپه‌ڕیم چۊ ته‌ێر
  له‌ بانکووڵه‌وه‌ ئه‌ێوان بکه‌یم سه‌ێر
  
  ئه‌و قه‌نه‌هاره‌ ، قه‌نێ وه‌ باره‌
  ئه‌ڕا شاپه‌روه‌ر کول ژه‌هر مار
  
  مه‌ر په‌خشه‌ ناڵ بکه‌ی وه‌ بزماره‌وه‌
  شتر لانه‌ که‌ی وه‌ مه‌غاره‌وه‌
  
  مووریژ بار فیل بووه‌ێ وه‌ ڕه‌وان
  ماهی بله‌وه‌ڕێ له‌ به‌ره‌فتاوان
  
  نمه‌ک سه‌وز بکه‌ێ له‌ مه‌رخه‌زاران
  کیه‌نی بتووقێ له‌ شاخه‌ێ داران
  
  فه‌رهاێ زنده‌و بوو بخوازێ شێرین
  به‌زم سۊر بگرن له‌ پاێ بێستۊن
  
  شیر مار و مرخ بکه‌یم له‌ شیشه‌
  قوده‌ێ سه‌ره‌تان ده‌راێ له‌ ڕیشه‌
  
  له‌ قه‌نده‌هاره‌و باڵ بگرم چۊ ته‌ێر
  له‌ بان کووڵه‌وه‌ ئه‌ێوان بکه‌م سه‌ێر
  
  مه‌ر قاتر بزاێگ که‌ێکم بگرێ به‌ر
  خه‌ر شاخ درارێ وێ بگرێ سه‌مه‌ر
  
  مه‌ر وه‌ یاێ بکه‌م له‌یل خاتر ته‌ر
  مه‌ر ئه‌وسا بۊنم باڵاێ شاپه‌روه‌ر
  
  له‌ قه‌نه‌هاره‌و قه‌نێ وه‌ باره‌ 
  ئڕاێ شاپه‌روه‌ر کول ژار ماره‌
  
  بۊش وه‌ شاپه‌روه‌ر نه‌که‌ێ تیر و تن
  هام له‌ قه‌نه‌هار له‌ ژێر باڵ هن
  
  هام له‌ قه‌نه‌هار ، له‌ قڵاێ گورگین
  ئه‌ر کوشیام له‌ جه‌نگ ئڕام نه‌که‌ی شین
  
  ئه‌ر کوشیام له‌ جه‌نگ فه‌داێ یارانم
  فه‌داێ خاڵ خاسان سه‌ر دیارانم
  
  هه‌ر لاێ ک ڕۊ که‌م دوشمن و کووهه‌
  قه‌ڵاچه‌ێ ئڕام چۊ که‌یشتی نووحه‌
  
  کووان سه‌ربه‌رز پڕ له‌ دارانه‌
  دوژمن له‌ ناو دار سه‌د هه‌زارانه‌
  
  نیه‌زانم ئاخر چ ته‌ور مه‌بوو کار
  چۊ بازی مه‌که‌ێ چه‌رخ ڕووزگار
  
  ئۆمیدووار بوی په‌ێ دیدار من
  نگاداری که‌ی ده‌یشت و شار من
  
  ده‌س وه‌ دوعا بوو ئڕا به‌رگه‌یشتم
  له‌ کول بڕیامه‌ ئاواره‌ێ ده‌یشتم
  
  ئه‌گه‌ر هاتمه‌و ئه‌ێوان ئاباد
  بۊنمه‌ت وه‌ چاو خاتر بکه‌م شاد
  
  ئمڕوو چیم وه‌ به‌زم سه‌رداران فه‌وج
  له‌ قڵاێ گورگین نه‌ێشته‌ بۊن وه‌ هه‌وج