شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: دڵداری ٧
لەبارەی شیعر: نووسین: کەماڵ ڕەحمانی

خان مه‌سۊر خطاب به شاکه:
  شرین مه‌س مه‌ێ شرین مه‌س مه‌ێ
  لا ده‌قه‌ێ مه‌جڵس بازه‌ مه‌س مه‌ێ
  
  په‌نج تیر په‌نج په‌ێکان، په‌نج په‌ێکان په‌نج په‌ێ
  وارا وه‌ جه‌سه‌م سێ په‌نج پێیه‌ڵ په‌ێ
  
  په‌نج تیر په‌نج په‌ێکان، په‌نج ژار قاتڵ
  له‌ چوار ته‌ره‌ دا ئه‌جڵام برده‌و دڵ
  
  ته‌نێ ک زه‌ده‌نێ په‌نج تیر له‌ لێ بووگ
  خوازم وه‌ ته‌ مێ زنگانی چۊ بووگ
  
  شاکه‌:
  
  په‌نج تیر له‌ ته‌رکه‌، په‌نج په‌ێکان له‌ نه‌ێ
  جه‌سه‌ێ ژار دڵ دارزان له‌ په‌ێ
  
  په‌نج تیر کاری په‌نج پێکان تێژ
  سه‌رم دا وه‌ بڕو دڵم کردێه‌ رێژ
  
  په‌نج تیر کاری په‌نج پێکان شازاده‌ێ ئه‌رمه‌ن
  قڵاو قه‌سه‌ر دڵ سیا کرد چۊ ته‌ن
  
  په‌نج تیر په‌نج په‌ێکان شرین مه‌س مه‌ێ
  بۊ قاتڵ دڵم پێیه‌ڵ په‌ێ
  
  سه‌ونزه‌ فه‌رمان دا، جه‌رخه‌ جه‌م که‌رده‌ن
  زامدار وێشان وه‌ خاک سپه‌رده‌ن
  
  له‌ ناو وێشان پرس و جوو که‌رده‌ن
  له‌ ده‌فه‌ ئه‌وه‌ڵ سفێد ئاوه‌رده‌ن
  
  واته‌م: ئه‌ێ سفێد ته‌ن وه‌ توو که‌تان!
  سه‌رمه‌ناره‌ێ ره‌م سه‌نه‌م سفه‌تان
  
  شه‌س که‌ماند خسیه‌ له‌ گه‌رده‌ن
  ئێ نه‌وجه‌وانه‌ تو شه‌هید که‌رده‌ن
  
  وه‌ت: وه‌ که‌ڵام قه‌سه‌م رۊ راسی بۊه‌ن
  زه‌ده‌ێ تیر من وه‌ێ زامه‌ نیه‌ن
  
  له‌ ناو وێشان پرس جوو که‌رده‌ن
  له‌ ده‌فه‌ێ دوێم هۊلێگ ئاوه‌رده‌ن
  
  واتم: ئه‌ر هه‌ێ هوێ داواێ دیاری
  مه‌ڵهه‌م و شه‌فاێ زامان کاری
  
  شه‌س که‌مانه‌د خسیه‌ له‌ گه‌رده‌ن
  ئێ نه‌و جووانه‌ تو شه‌هید که‌رده‌ن
  
  وات: وه‌ کڵام قه‌سه‌م رۊ راسی بۊه‌ن
  زه‌ده‌ێ تیر من وه‌ێ زامه‌ نیه‌ن
  
  له‌ ناو وێشان پرس جوو که‌رده‌ن
  له‌ ده‌فه‌ێ سێیم بیم زه‌رد ئاوه‌رده‌ن
  
  واتم: ئه‌ێ بیم زه‌رد گوونا زه‌ر وه‌ره‌ق
  پێشانی ل ته‌رز زه‌هره‌ێ سوو شه‌فه‌ق
  
  یه‌ێ خاڵی له‌ رۊ گوناد دا ته‌وق
  مه‌ر شێوه‌ڵه‌ێ فانووس ئاساره‌ێ فه‌له‌ق
  
  شه‌س که‌مانه‌د خسیه‌ له‌ گه‌رده‌ن
  ئێ نه‌و جووانه‌ تو شه‌هید که‌رده‌ن
  
  وات: وه‌ کڵام قه‌سه‌م رۊ راسی بۊه‌ن
  چونگ ئێ هۊنه‌وه‌ نا حه‌ق بۊه‌ن
  
  زه‌ده‌ێ تیر من وه‌ێ زامه‌ نیه‌ن
  کووشته‌ێ زام من نیه‌زانم کیه‌ن
  
  له‌ ناو وێشان پرس و جوو که‌رده‌ن
  له‌ ده‌فه‌ێ چووارم سێا ئاوه‌رده‌ن
  
  واتم: ئه‌ێ سێا گوون