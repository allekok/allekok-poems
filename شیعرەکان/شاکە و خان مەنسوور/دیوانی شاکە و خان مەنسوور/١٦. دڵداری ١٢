شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: دڵداری ١٢
لەبارەی شیعر: نووسین: کەماڵ ڕەحمانی

شاکه‌:
  خان مه‌سۊر چه‌ته‌ مه‌س و خومارید
  چه‌ته‌ له‌ێ بووته‌ خه‌مین و زارید
  
  شۊه‌ڵه‌ێ کام ئاگر زامت کرد کاری
  مه‌ر جویاێ مه‌ڵهه‌م کام ده‌رد یاری
  
  توصیف معمای عشق از زبان خان مه‌سۊر:
  
  شاکه‌ شارێ دیم، شاکه‌ شارێ دیم
  وه‌ دیده‌ت قه‌سه‌م عه‌جه‌و شارێ دیم
  
  بازاڕێ له‌ برج سه‌رمه‌نارێ دیم
  شه‌ربه‌تێ وه‌ ده‌س دکاندارێ دیم
  
  دۆ باز شه‌ش دانگ له‌ یه‌ک سڕ پووش دیم
  ئووردی عه‌زیم له‌ یه‌ک خورووش دیم
  
  شاکه‌:
  په‌ریت بواچم ماناێ ئه‌و شاره‌
  بازار خوو له‌شه‌، سه‌ر خوو مه‌ناره‌
  
  شه‌ربه‌ت خوو ده‌مه‌، ده‌س دکانداره‌
  لێوه‌یلێ نقڵه‌و له‌و قه‌نده‌هاره‌

  دۆ باز خوو چه‌مه‌ له‌ یه‌ک سڕ پووشه‌
  ئووردی خوو زڵفه‌ له‌و بان خورووشه‌
  
  عه‌تتار خوو عه‌تتار سیاێ سڕ پووشه‌
  تاێفه‌ی بێ باک له‌و بان خرووشه‌
  
  شادار و زڵفی بوه‌ی وه‌ له‌شکه‌ر
  خاڵ بوو وه‌ خاره‌ت خوه‌مان وه‌ به‌شکه‌ر
  
  ئمڕوو له‌یلێ دیم له‌ ڕاگه‌و ڕێ بۊ
  شیشه‌ێ له‌ مه‌ڵهه‌م ده‌واێم پێ بۊ
  
  وه‌تم ئه‌ر هه‌ێ له‌یل ، تن سواو ڕێت
  به‌و بکه‌ ده‌رمان ده‌رد لێوه‌و شێت
  
  وه‌ت شیر مار و مرخ و تووک شاخ خه‌ر
  گلاره‌ێ هد هد و خۊن که‌مووته‌ر
  
  واننه‌ وه‌ یه‌کا بکه‌ په‌روه‌رده‌
  تا بووگه‌ دواێ شه‌فاێ ئه‌و ده‌رده‌
  
  وه‌تم: ئه‌ێ حه‌کیم هاوار، لۆقمان{وه‌رین}
  ده‌وا ها له‌ ده‌ر ده‌رد ها له‌ ده‌رۊن
  
  وه‌ت:گه‌رد گه‌رد سرمه‌ێ ده‌ور چه‌وانم
  زه‌ره‌ێ له‌و عه‌رق دلوو مه‌مانم
  
  بووڵایه‌ی له‌ من و بساێه‌ێ له‌ وێت
  وه‌ بووگه‌ ده‌رمان ده‌رد لێوه‌و شێت
  
  وه‌تم: له‌وره‌و زانسم حه‌کیم ده‌دری
  وه‌ یه‌ێ هشاره‌ ئازامه‌و که‌رد