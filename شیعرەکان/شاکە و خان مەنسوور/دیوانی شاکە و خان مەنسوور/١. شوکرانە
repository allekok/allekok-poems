شاعیر: شاکە و خان مەنسوور
کتێب: دیوانی شاکە و خان مەنسوور
سەرناو: شوکرانە
لەبارەی شیعر: نووسین: کەماڵ ڕەحمانی

ش: شوکرانه‌م پێد بوو بیناێ بان سه‌ر
  خ: کووره‌ گڵاڵان لافاو گرته‌ وه‌ر
  
  شوکرانه‌م پێد بوو که‌س سڕ نه‌زانا
  سفێد په‌ڕ له‌ رۆ سه‌رزه‌مین شانا
  
  شوکرانه‌م پێد بوو هه‌ر وه‌خت مه‌ێلت هه‌س
  وه‌ بێ نم سه‌ونز که‌ێ گوڵان که‌ڵ مه‌س
  
  شوکرانه‌م پێد بوو ساێه‌قه‌ێ نه‌سیم
  سه‌ر تیه‌تان کردێه‌ وه‌ تڵا و وه‌ سیم
  
  شوکرانه‌م پێد بوو ئاو شه‌و ماسن
  ئاقاێ عزرائیل به‌نی ئایه‌م تاسن
  
  شوکرانه‌م پێد بوو ئه‌ێ بارلاهی
  زه‌مین یه‌خ به‌ساس تا گاه‌ ماهی
  
  ماهی ها وه‌ بان گورده‌ێ نه‌هه‌نگێ
  نه‌هه‌نگ ها وه‌ بان به‌ربه‌ر سه‌نگێ
  
  ئه‌و سه‌نگه‌ ه‌ا بان تێخ فه‌ره‌نگێ
  په‌ێوه‌سه‌ له‌ بان زوان له‌نگێ
  
  وه‌ شه‌و مه‌سازوو میل سووهان ساو
  وه‌ رووژ مه‌تکێ قه‌تره‌ قه‌تره‌ێ ئاو