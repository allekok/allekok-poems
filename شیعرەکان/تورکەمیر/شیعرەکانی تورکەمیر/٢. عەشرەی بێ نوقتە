شاعیر: تورکەمیر
کتێب: شیعرەکانی تورکەمیر
سەرناو: عەشرەی بێ نوقتە

سەرو ساوەوە... 
دو گوڵ ھا وە سەدر سەرو ساوەوە

سەروئاسا سەودای ھا وە ھەواوە
سەودام وەو دو گوڵ عەرعەر مەواوە

سەرم سەرسام کەرد کڵاس سەر ڕەم
مادەی مدەوەرەی گەرد گوڵ وە دەم

سەحەرگا ماما وەو ئەساسەوە
وەو دو مەردومەک مدەوەر ماسەوە

لوام ئیلحاحم کەرد وەو کول دەردەوە
لاڵام وە لاڵکەی ئاح سەردەوە

سەمع دا وە سدام، ڕەحم ئاوەردەوە
سواڵم وە لەعل لولو کەردەوە

ئەوسا وەو کەلام گەوھەروارەوە
مەرھەم دا وەو دەرد دەردەدارەوە

میھر مانگ سومای میھر ئاڵاوە
سومای میھر و مانگ ھەردو ئاڵاوە

دڵ وە وەسواسە دڵارامەوە
گاگا مەمردم گا مامامەوە

ئەرواح ڕوو ئەلا ڕووحم ڕەماوە
گوڕاگوڕ دوودەی دەردم دەماوە