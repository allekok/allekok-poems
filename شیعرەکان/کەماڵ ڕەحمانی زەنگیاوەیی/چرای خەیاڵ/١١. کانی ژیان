شاعیر: کەماڵ ڕەحمانی زەنگیاوەیی
کتێب: چرای خەیاڵ
سەرناو: کانی ژیان
لەبارەی شیعر: ١٣٧٧/١٢/٢٠ هەتاوی، زه‌نگیاوێ‌‌

کانی ژیانم وه‌تی ته‌قیوە
قه‌تی به‌خۆوه‌ ڕوونی نه‌دیوه‌

هه‌ر خه‌م و ده‌رده‌ میوانی دڵم
قه‌ت په‌یدا نه‌بوو ده‌رمانی دڵم

که‌سێ ناپرسێ له‌ حاڵ و ده‌ردم
به‌زه‌یی نایه‌ به‌ ڕه‌نگی زه‌ردم

فرمێسکی چاوم هه‌موو خوێنه‌
که‌چی له‌ یارم به‌شم جوێنه

مردن له‌ کوێیه‌ زیندانی ماڵت؟!
شیرینه‌ بۆ من شه‌ڕابی تاڵت

به‌بێ نۆشدارووی ژوانت گوڵم
چا نابێ زامی سۆهرابی دڵم

بۆ قه‌لی ده‌ردی سه‌ر داری جه‌سته‌م
تیری ڕاوکه‌ری، هه‌ڵۆی گیانه‌که‌م