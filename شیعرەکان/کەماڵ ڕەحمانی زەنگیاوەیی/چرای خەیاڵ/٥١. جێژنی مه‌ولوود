شاعیر: کەماڵ ڕەحمانی زەنگیاوەیی
کتێب: چرای خەیاڵ
سەرناو: جێژنی مه‌ولوود
لەبارەی شیعر: ٨٦/٠١/١٢ کاسه‌که‌ران

که‌ له‌ دایک بووی گه‌و‌ره‌تر مرۆ
حه‌وا له‌چاو خاک نه‌یما هیچ شکۆ

حه‌قیه‌تی زه‌وی فیزێ لێ بدا
خه‌ڵک نه‌هێڵن له‌ دڵ خه‌م و سۆ

ئه‌تۆ باخێکی هێند سه‌وز و جوانی
وشکارۆی عه‌ڕه‌ب گه‌ش بۆوه‌ ‌به ‌تۆ‌

خوایه‌ له‌ کارت سه‌ر سووڕ ده‌مێنێ
گوڵێکی وه‌ها ڕوواوه‌ له‌ کۆ؟ ! 

جێیه‌ک له‌ به‌ری هه‌ر هه‌ڵده‌هاتن
ئێستا بۆی ده‌چن به‌ ده‌ست و ئه‌ژنۆ

ڕه‌سوولی نازدار، ئه‌وڕۆژه‌ی ئه‌تۆ
هاتوویه‌ دنیا له‌ یه‌ک ده‌بین کۆ

به‌ خۆشه‌ویستیت گه‌ر ئاوی نه‌ده‌ین
زه‌وی تاعه‌تن، نادا به‌روبۆ