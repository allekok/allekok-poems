شاعیر: سەنار
کتێب: مزگین (Mizginî)
سەرناو: ئێدی بەسە
لەبارەی شیعر: نووسین: ڕەحمان جەوان

ئێدی بەسە. من ئوندا کی
ئەز وەکە دارا چنارم
هەر چقاس سێری مەقەس کی
ئەوقاسی شتل دەردخم

ئێدی بەسە. چاڤێم کۆر کی
ئاشقێ چاڤ گرتۆنەکم
هەرچ کو چاڤان بەرک بگری
هێچکێ زوو هەمێز دکم

ئێدی بەسە. زمێن قوت کی
ئەز مینا پێنووس دمینم
هەرچەند کو سێری تەراش کی
هاقاس تووژ دنڤیسم

ئێدی بەسە. من بهەلینی
وەکە روونێ جەمدی کە
چقاس کو بێم هەلاندن
ئەوقاس زوو دهەرکم

ئێدی بەسە. من بگوهەری
مینا لێکەرێ دمینم
هەر دەمێ دە بێم کشاندن
مەنیکە نوو دفرینم

ئێدی بەسە من ڤەکۆلی
ئەز بزۆتێ بن ئاخێ مە
دەما زێدە بێم گور کرن
ئەرد و ئەسمێن دشەوتینم

ئێدی بەسە مال وێرانی
کورێ خانێ لەپ زێرینم
تا داوی دلۆپا خوینێ
دم دما خوە دپارێزم

ئێدی بەسە. قەیدا نگان
دەروێشێ کورێ ئەڤدی یە
خاک و ئەڤینێ دکم یەک
ژینا ئازاد دخولقینم

ئێدی بەسە. شکەنجا ڕەش
ئەز نەڤیچرکێ کاوامە
ب قانوونا دادمەندیێ
تۆل و مافێ خوە دستینم

ئێدی بەسە. من بلەیزینی
شێرێ قەفەسا پۆلامە
گاڤا دەرفەتا من هەبە
پێنگاڤێن بلند داڤێژم

ئێدی بەسە. نژادکوژیی
ئێدی بەسە. رۆناهی کوژیی
ئەز ب رەونەقا نەورۆزێ
ئێگر. رۆژێن رەش دخینم

دنێ کریار. دژکریارە
ل دەوسا شەرێ قرێج دە
دەستێم بگوڤێشە بەلکی
خێر. خوەشیێ دبەخشینم