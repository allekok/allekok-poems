شاعیر: سەنار
کتێب: مزگین (Mizginî)
سەرناو: نایێ گرتن
لەبارەی شیعر: نووسین: ڕەحمان جەوان

بەرمییا کو ڤرنی دزێ
بەرانێ ڕند نایێ گرتن
ل هەر بەست و بەیاری ده
گول و سۆسن نایێ گرتن

ژ رۆیێ نوور نایێ گرتن
ژ هیڤێ شەوق نایێ گرتن
وەکی هێستر ژ مە قوت بن
ژ چاوان خوین. نایێ گرتن

ئەم ب دەرفەت و ئیکمالێ
خوەدان دیرۆکا کەڤنارین
ژ مێرخاسێن کەلا دم دم
بەرخوەدان قەت نایێ گرتن

ژ هاتەم بەخش نایێ گرتن
ژ رۆژ رەخش نایێ گرتن
تو هم رۆستەمی. هم هاتەمی
ژ تە لەخشش نایێ گرتن

ژ مەمێ هەز نایێ گرتن
ژ زینێ ناز نایێ گرتن
وەلات وەکە مەم و زینە
ژ وان ئەڤین نایێ گرتن

ژ دیکا بانگ نایێ گرتن
ژ من هەلبەست نایێ گرتن
ده زوو ڕابە. دەست ب کار بە
رۆژ بۆری نایێ گرتن

گەر دخوەزی مراریان
ئاڤژنی بکە ناڤ دەریان
د ناڤ گۆل و چەمان
سەدەف. مرجان نایێ گرتن