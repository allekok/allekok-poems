شاعیر: عارف عورفی
کتێب: دیوانی عارف عورفی
سەرناو: گەر وا بێ هەتا سەر لە فەلەک خێرێ نەبینم

گەر وا بێ هەتا سەر لە فەلەک خێرێ نەبینم
ئەوا بە خوا ئیتر حەقمە ئەگەر چاوم بگریێنم

چیم دیوە؟ بە چی بم؟ بە چی بووم و بۆ چی هاتووم؟
دونیایە لەلام هیچە، نەما تاقەتی ژینم

سووتاوە هەموو عەزوێ لەناو خانەیی سینە
ناکولێتەوە وریا بە نەدەی دەس لە برینم

ناکەم گلە هەرگیز لە کەم ئەوزاعی ئەگەرچی
سەرپۆشی سەرم بۆتە سەما فەرشە زەمینم

- - - - - - - - - - - - - -
ئەم دەردە سەبەب بوو شەو و ڕۆژ خانەنشینم

وەڵڵاهی بەدەم ناڵەی شەو ئاهی سەحەرگاه
زووخاو ئەڕژێنم وەرە بڕوانە سەرینم

بۆ من نەبووە ڕەحمی ئەبەد چەرخی بەد ئەخلاق
مەغدوورییەتی تیا بێ بەڵێ لەولایە ئەمێنم

شەوگاری خەزان دوور و درێژ یار و ئەنیسم
کۆرپەی غەمە یا ڕەببی نەکەی مەرگی ببینم

تا دەوری فەلەک وا بێ، بە کامی ئەم و ئەو بێ
وەڵڵاهی منیش گۆشەنشین مات و حەزینم