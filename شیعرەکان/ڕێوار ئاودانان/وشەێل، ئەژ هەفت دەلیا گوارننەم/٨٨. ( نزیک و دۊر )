شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( نزیک و دۊر )
لەبارەی شیعر: نووسین: ئاوات

ژان، وە ژان
وە ت نزیک‌ترەو دڤم
بەرد، وە بەرد
ئەژ خوەم دۊر.
زام، وە زام
وە ت نزیک‌ترەو دڤم
بگدە، وە بگدە
ژە خوەم دۊر.
ئەزانم
لە ئاکاما، ئەنوو ئەنارەگان پەژارەم
ک چەنە هەزار پایز
چەوەڕێ بینە،
ئەڵ ئاسمان شانەیلت
بوودە وارانێگ
سوور
سوور
ڕاس لە وێنەێ هەرئەو وشەێ قەشەنگە ک
هەرچەنیش دواژەێ بکەی
هەرجار
ئەڵسەر لەوەیلت
شەهید وەدی تیەد!