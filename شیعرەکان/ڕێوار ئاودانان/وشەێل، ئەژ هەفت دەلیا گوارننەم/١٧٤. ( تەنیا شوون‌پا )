شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( تەنیا شوون‌پا )
لەبارەی شیعر: نووسین: ئاوات

یەکڵەدار
ئەڵ پەراوێز هشکەڵەتەێ هەڵەت چووڵ
باڵاێ دەناو بڵێزەل تین و گڕۆ سووزێ.
ئەژ ڕێیەل ئاسمۆنی
بێجەژ تەپ‌تووسێک
جیلەکەرێ نەێگوارێ.
'ــ هۆ ڕێڤارەکەێ تەنیا!
ئمێد کامین ئامانج دیر
ئشنە گڕگرتە، ڤەرەۊ نووا دەرێکەت؟ '
ئەڵ ڕێیەل زەمینی
جیلەکەرێ وێیار نەێکەرێ
بێجەژ تەپ‌تووسێ
ئۊ جا‌پاێ ڤرەۊ نادیار
ک بارکووڵەێ قورسێ ئەژ تین و گڕۆ
ئگەرد خوەێ ڤە کووڵ کێشێ.