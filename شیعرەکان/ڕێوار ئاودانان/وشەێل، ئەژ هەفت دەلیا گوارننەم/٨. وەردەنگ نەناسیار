شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: وەردەنگ نەناسیار
لەبارەی شیعر: نووسین: ئاوات

ئێرە، ڕووژهەڵات ناڤینە.
گەرەک نییە ڤە کڕەیل دوماێ یە هۊر بکەی.
هەمیشە،
زامێ ئەژ هووز شمشێر
یا گولەێ ڤل‌بییەێ ئەژ هووز تفەنگ
ئەڵ گرد ئەوەێ ک لار و لەش سەرسڕمەنە و
ڤیر پڕ ئاژاوەت
دە ژیانەگەێ کوڵت نیسەنێیە
خاڵ کووتای دنێ
گورجانە‌تر ئەژ ئەوەێ ک تەنانەت خوەدیش بزانی
دە لاپەڕەیل دیرووک ڕەژیاێ وە
خۊن و پەژارە و ئاگر وڵاتەگەت
چە نۊسایدە؛
ئوو تەنانەت وەرژە یە ک وەردەنگێگ خاوارە
بخوەنێگەت
وەردەنگێگ ک ناو 'ڕووژهەڵات ناڤین'
ئەۊ، خەێدە ویر مژەێ نەفت
وە ویر ئایەیل خوا (نمەک)
واورێز هەگ وە قوڕگ زامدار خاک خوەنریەن.
ئێرە، ڕووژهەڵات ناڤینە.
وە کڕەیل دوماێ یە هۊر مەکە.
هەمۊشە، گوڕەێ بەرز یەێ شمشێر یا یەێ گولە
ها وە ڕێیا...