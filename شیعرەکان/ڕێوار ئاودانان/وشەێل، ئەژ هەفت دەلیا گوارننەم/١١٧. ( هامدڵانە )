شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( هامدڵانە )
لەبارەی شیعر: نووسین: ئاوات

ئەژ ئافریقا
تا ئاسیا
ئەژ ئامریکاێ لاتین
تا هەر جا
ئەژ داربەلییەلەێ هوورەچڕ زاگرۆس
تا نهنگەلەێ تژنەێ باڵگرتنەڤەێ ئوقیانووس
ئەژ ئاسارەلەێ نوو گوڵکردە ئەڵ پەل‌پوو شەۊ
تا بڵازە ــ بەڵگەل پایزیی بلوورەێ هەر ئی قەنارییە
چ فەرخ کەرێ کەشکەشانەکەێ ئێمە و ئێڤە؟ !
مەۊدا چەێکە
هەێک دڵەیل ئێمە گرد، هان ئەڵسەر هێڵ ئازادی؟ !