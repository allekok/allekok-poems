شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( ماڵەگەێ خوەر )
لەبارەی شیعر: نووسین: ئاوات

هێز گر و وەناو دڕگ‌جاڕ نووتەک گومان
کڵپە و بڵێزەێ وەگوڕ ئیمان بوو
ک ئەژ زام تینگی
تا ساڕێژ ئاو
تەنیا، گرم‌هڕێگ مەنێیە.
وەناو قایخ خەێاڵ، پاڕووەگەێ دڵ بوەشن
ک لە گێژاو دڵەڕاوکەێ دڵووپە
تا لێوار هێمنی و ستار دەلیا
چراێ مزگانی‌دەر ئەوین، ها خەوەر و وریاس.
بژنەو!
کڵەشێرەگەێ بەێان، قۊلنێ:
'تا کەفتن و شکیان شەو
تەنیا، سەنگەرێ ماگە'.
جەنگاوەر، هەنگاو هەڵگر [ــ پات بنە! ]
ماڵەگەێ خوەر نزیکە.