شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( سروو چیین و بیین ڤە... )
لەبارەی شیعر: نووسین: ئاوات

چیین
سەرەتاێ سرووەگەێ تنە
هەر ئەۊ جوورە ک کووچبار
سەرەتاێ قازقوڵنگەلە.
مەرگ، بوو بەژن و باڵای ت گرێد
بوو خاک
بوو ڕەنج
ئەتر مرۆڤ
ئوو مردن، دی [ئەژیە دۊا] لە نووڕگەێ ئیمە
بەددیمەن و ناشیرین نییە.
کات، لە وڵاتە بەرزەگەێ دڵ تۆ
تا وە هەێ شەوەکییە
تا وە هەێ پاکی.
گیاێ شەونمینێگە
ک هشکەڕێیەل گومان
پڕ کەرێ ئەژ بەرامەێ خوەێ.
ئوو دە ئاسووەیل دەروەچەگەێ ئەوکریاێ نووڕینت
هانە خەوەر
باخەوارەیل گوڵوەچکردەێ نارینج.
دەسەلت
دووسەل زەمینن
پاچاێ هەراوهەر خاک و
سەۊزینە.
ئۊ دەرز و لووچەل ڕەنج فەرهادئاساێ تۊوڵت
گەنم‌جاڕەل ڕووژەل بانان.
ئەرێ!
چیین، بنیاێ سرووەگەێ تنە
هەر ئەۊ جوورە ک وەدی هاتن سەفەر
دەسپێک ڕێیە...