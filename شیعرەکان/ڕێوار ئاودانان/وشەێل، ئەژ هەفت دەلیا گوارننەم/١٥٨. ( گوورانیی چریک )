شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( گوورانیی چریک )
لەبارەی شیعر: نووسین: ئاوات

ئەوین، هەڵفڕینە
دەلیا، ئاسمان هەڵفڕین دڵووپەیلە
وەداخا، ک لە نەبۊن گەورەێ ئەوین
مرۆڤ، مرداو خەون و خەێاڵەیلە!
ت ئەی ژە لانەماێ کانییەگان و چەمەگان، چریک!
وە چریکەێ تفەنگەکەێ تۊڕەیی و گرژیی خوەد
گوورانییێک ئەڕاێ ئەوین... گوورانییێک ئەڕاێ ژیان بخوەن
شەوانە لە بڵێنای کەش و چیاێ دۊر.
بەشکەم هەم بچەقن،
لەناو ڕەگەیل شەکەت و کەو زەێن مەردمان شار
هەڵاڵە سوورەیل نۊر.