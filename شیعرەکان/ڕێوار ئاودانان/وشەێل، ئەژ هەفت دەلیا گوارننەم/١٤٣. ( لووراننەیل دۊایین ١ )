شاعیر: ڕێوار ئاودانان
کتێب: وشەێل، ئەژ هەفت دەلیا گوارننەم
سەرناو: ( لووراننەیل دۊایین ١ )
لەبارەی شیعر: نووسین: ئاوات

شان‌ڤەشان نووڕسنم، پیر مەبوو ڕێگە
ــ ئێ ئەسپ ئسپێی پڕخورووشە ــ
وەلێ م، گشت سەێر و سەمەرەیل سەفەر
لە قاپ ئیسکە تماشا دکەم
گرد باڵگرتنەیل و فیشکەیل سۊەر گڕەکەر و برشەکەر
گشت خەون و خەێاڵەیلێ ک شەوەکیان چۊزە ددەن
ئوو لق‌وپەلەیل سەونز پێڵ، ک وەرەو ڕووژنای ژیان باڵا دکەن!
شان‌ئەوشان نووڕسنم، پیرەو مەبوو ڕاگە
ــ ئی هیلەهیل سەرکەش هەیتاهەیتە ــ
ئوو ئەز، دە هەر وێستگەێ نوواینێ
جامەک نقاونق واران و گوڵوەچێگ، کەرمەۊ دی
ک ڕووژێگ، لەتێگ ژە حەقیقەت م
دە ناو باخچەگەێ بۊچگ خوەێ کاڵۊیی.