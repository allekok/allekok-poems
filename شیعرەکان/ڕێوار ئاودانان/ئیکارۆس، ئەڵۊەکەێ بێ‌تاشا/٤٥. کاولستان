شاعیر: ڕێوار ئاودانان
کتێب: ئیکارۆس، ئەڵۊەکەێ بێ‌تاشا
سەرناو: کاولستان
لەبارەی شیعر: نووسین: ئاوات

جگێ مەنێیە تا
ئاو، بووە ویرەوەری
خاک، بووە ویرەوەری
هەوا، بووە ویرەوەری
هادەێ تەنیا ئاگر وە جی بمینێ
دە ژێر بیلەکوو سەرد.
لەناو گەنم‌جاڕەکەێ سزیاێ جەهان
وە قوتەێل داوڵەکەێ شڕپووش
گووش دەیمن
ئوو ئاسمان
نەتەنیا ژە پەپووسڵێمانی و واران
ک ژە کل‌بیین یەێ قڵاژیلەێ لاڵیش
چووڵ و پەتییە.