شاعیر: ڕێوار ئاودانان
کتێب: ئیکارۆس، ئەڵۊەکەێ بێ‌تاشا
سەرناو: بەرزەفڕی
لەبارەی شیعر: نووسین: ئاوات

ئیکارۆس!
ئەێ ئەڵۊەکەێ زەڕین بێ‌تاشا!
نەکەرێ ئەژ خەون باڵگرتن
دەس بشووری؛
ک چمەێت‌ئاسا کەفتن
دەناو دەلیاێ تەریکی و
بێ‌نوون و بێ‌گڵکوو مەننیش
تۊنێ فرە شکوومەن بوو؛
هەێک دە ئی سەردەم سەرد و سڕە
ڤەسنگەێ ماچ‌کردن چەۊ ئەفتاو
ئەژ چکەڵیی 'بیین خوەت'
ئەۊ بۆن‌تر چۊیین و
باڵەلت
دە بێ‌بنیی ئاسمۆن
ڤەر گڕێ
ئەژ یەک ئەۊکریاوین
ڤە بێ هۊچ زەنجیر و بەنێ...