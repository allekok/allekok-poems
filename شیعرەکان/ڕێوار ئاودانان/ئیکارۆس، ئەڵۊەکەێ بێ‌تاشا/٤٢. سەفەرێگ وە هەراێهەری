شاعیر: ڕێوار ئاودانان
کتێب: ئیکارۆس، ئەڵۊەکەێ بێ‌تاشا
سەرناو: سەفەرێگ وە هەراێهەری
لەبارەی شیعر: نووسین: ئاوات

'دڵووپە' ئاشناوە بی وەل کڵپەێ ئەوینا
بی وە کانی!
بی وە ڕووبار پڕ تافەتاف و وەگوڕ!
شەپوولاوی، چی و چی...
'وردیلە' هاودەنگەو بی وەرد ئەوینا
بی وە نۊر!
پا تا وە سەر، بییە بەوش و تلیلی!
وە ئەڵپەڕین، چی و چی...
دڵووپەێ ک خوەێ ئاگر دا،
ڕەسی وە زەریا.
وردیلەێ ک دەناو ئەوین تاویا،
ڕەسی وە واتا.
بنووڕە پانتاییەگەێ سامدار زەریا! ... دڵووپە ها کوو؟ !
بنووڕە دیمەنە پڕ واتاگەێ گەردوون! ... وردیلە ها کوو؟ !