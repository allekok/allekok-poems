شاعیر: ژیلا حسەینی
کتێب: گەشەی ئەوین
سەرناو: ئەلبۆمی ڕەش

لەگەڵ هەور و تاریکیدا، یادت ئەکەم
لەگەڵ خەم و هەژاریدا، یادت ئەکەم
لە کاتێکدا دەنگی بولبول ئەتۆرێنن
بەختەوەری ئەشەمزێنن
یادت ئەکەم... 
بڕوا مەکە لە یادت کەم
هەتا هەور و خەم بمێنێ
هەتا بولبول سەری شێتی خۆی هەڵگرێ
گەردەلوولیش بیخنکێنێ
تا ئەو کاتەی بەختەوەری
بە شەرمەوە سەر هەڵبێنێ
بیرەوەریی تۆی بێوەفا
پێڵووی چاوی من تەڕ ئەکا
بڕوا مەکە لە یادت کەم
سنگم دەفتەرێکی ڕەش بووی
بیرەوەریی خەمناکییە
مەلی خەیاڵ، هەتا بەیان
لەناو سەرما ئەجریوێنێ
هەتا خەم و... 
تا هەژاری هەر بمێنێ
وشەکانم لە باوەشما
مەمکەی هەستم، لە دەمیانا
هەتا هەتا هەر ئەمێنێ.