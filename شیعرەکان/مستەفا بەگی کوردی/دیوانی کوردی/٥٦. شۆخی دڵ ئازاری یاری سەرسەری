شاعیر: مستەفا بەگی کوردی
کتێب: دیوانی کوردی
سەرناو: شۆخی دڵ ئازاری یاری سەرسەری

شۆخی دڵ ئازاری یاری سەرسەری!
کافرەی تورکەی لە مەزهەب بێ بەری!

بۆچ لەلای تۆ قەتڵی عاشق واجبە؟
قەسدە سەر لێم دا بە دەست و خەنجەری

ڕۆح و تەن تەسلیمی شمشێرت دەکەم
گەر بزانم تۆی بە قەتڵم مشتەری

نیم نیگای چاوت دڵ و دینی ڕفاند
چاوەکەم! مەعلوومە تۆ تاڵانگەری

بەم سوپای کاکۆڵ و تابووری موژەت
فەوجی سەربازە لە پشتی لەشکری

ئەتۆی بەهرامی شێرئەفگەن کەوا
لائیقی تاج و نگین و ئەفسەری

شۆخ و مەحبووب و لەتیف و نازکی
چاو غەزاڵ و نەونەمام و نەوبەری

گەوهەرت کوردی وەکوو خەرموهرەیە
چونکە خۆت بەدتاڵعی، بەد ئەختەری