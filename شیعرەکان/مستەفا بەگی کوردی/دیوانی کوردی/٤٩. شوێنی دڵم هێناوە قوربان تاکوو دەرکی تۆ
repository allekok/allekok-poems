شاعیر: مستەفا بەگی کوردی
کتێب: دیوانی کوردی
سەرناو: شوێنی دڵم هێناوە قوربان تاکوو دەرکی تۆ

شوێنی دڵم هێناوە قوربان تاکوو دەرکی تۆ
یا شوێنی دەرکە، یا بدە دڵ، یا قەسەم بخۆ

تۆ دەس بە تیغ و پەنجە بە خوێن سوور و دڵ قەتیل
لەونیش سبووتی دەعوییە سا ڕاست بێ یا درۆ

چاوت لە عەینی مەرحەمەتا قاتڵی دڵە
وەک لوتفی بەچەیی قاتڵە بۆ مورغی دەستەمۆ

ئەمشەو خەیاڵی زولفی سیات هاتە خاترم
بێچارە مارگەزیدە بوو دڵی زامی هاتە سۆ

بۆی خاکی ژێری پای سەگی دەرگای ڕەقیب دەکەم
چون ڕێ لەجاجب... . دەرکی تۆ دەبوو

ئەی عەقڵ ئەگەر بە تەجروبە بۆ ڕێی عیشق دەچی
مَن جَرَّبَ اْلمُجَرّبت ئەر بیستووە مەچۆ

عەقڵیش دەڵێ وەکوو دڵ دەچمە کۆیی یار
»کوردی» فیراق بەلایەوە ئاسانە تۆش بڕۆ