شاعیر: بێخود
کتێب: دیوانی بێخود
سەرناو: میرم هەتا وەفا و تەوازوع شیعارتە

میرم هەتا وەفا و تەوازوع شیعارتە
یەزدان موعین و حیرزی دۆعای ئێمە یارتە

بولبول لە فیرقەتی گوڵە کەوتۆتە حەلوەلا
یا دەممە بەم بەیانییە وا بێ قەرارتە! 

شوکری خودا بە تیری توهەمتەن وەک ئەشکەبووس
سینەی عەدوو بە تێغی حەسادەت فگارتە

بێخود ئەسیری مەعریفەتت چۆن ئەبێ نەبێ
تۆیێ کە شێری بێشەیی عیرفان شکارتە