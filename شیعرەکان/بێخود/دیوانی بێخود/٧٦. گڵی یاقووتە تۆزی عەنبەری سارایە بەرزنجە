شاعیر: بێخود
کتێب: دیوانی بێخود
سەرناو: گڵی یاقووتە تۆزی عەنبەری سارایە بەرزنجە

گڵی یاقووتە، تۆزی عەنبەری سارایە بەرزنجە
گیای زمڕووتە، بەردی گەوهەری یەکتایە بەرزنجە

لەلای کوێر گەر بینای وەک دۆزەخە، ئەمما لەلای چاوساغ... 
وەکوو قەسر و قوسووری جَنَّةُ المَأْوى یە بەرزنجە

مەتافی یادگاری شێری یەزدان و حُسَیْنَیْنە
زیارەتگاهی ئالی حەزرەتی طاها یە بەرزنجە

نەوەک هەر کانیاوی عەینی شەهد و شیر و تەسنیمە
درەختیشی لەلای ئەربابی خۆی «تووبا» یە، بەرزنجە

بڵێ ڕووی تێ نەکەن دەججاڵ و فیرعەونی زەمان، بێخود
کە جەولانگاهی شێخ عیسا و شێخ مووسایە بەرزنجە