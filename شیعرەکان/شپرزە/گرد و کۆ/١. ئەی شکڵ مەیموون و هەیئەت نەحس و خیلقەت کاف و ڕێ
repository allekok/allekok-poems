شاعیر: شپرزە
کتێب: گرد و کۆ
سەرناو: ئەی شکڵ مەیموون و هەیئەت نەحس و خیلقەت کاف و ڕێ
لەبارەی شیعر: نووسین: میدیا

ئەی شکڵ مەیموون و هەیئەت نەحس و خیلقەت کاف و ڕێ
کەس بە میسلی تۆ نەبوو وا نوون و گاف و بێ و تێ

عالەمێ کەڕ بوو لەبەر ویڕە و وەڕەت ئەی سین و گاف
هەر وەکوو گورگێکی هار دەگری لە خەڵکی قاف و پێ

ئەی بە ئەنواعی خەراپی تائی گەورە و ئەلف و قاف
ئەلف و حەین و میم و قاف و کاف و سین و یا و فێ

بۆ ئەمەی مەیموون بڵێین جوان بوو ئەوە هاوڵەیشی گرت
لایقە بگرم سەروچاوت لە قاف و واو و ڕێ

شین و ڕا و فێ لە تۆ وەک شین و ڕا و میمە دوور
هەر وەکوو وەحشی نەفامی نیتە ئەلف و دال و بێ

زەممی خەڵکی کەم بکەی ئەی نون و ئەلف و فێ و عەین
ڕاسە ئەهلێکی خەراپن خەڵکی سین و قاف و زێ