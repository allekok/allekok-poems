شاعیر: عەبباس حەقیقی
کتێب: شەونم
سەرناو: باغەکان پڕ شەوق و زەوقن، هاودەمی یارانە خۆش
لەبارەی شیعر: نووسین: کەماڵ ڕەحمانی - مامۆستا عەبباس حەقیقی، شەونم، لاپەڕە ٦٢، چاپی یەکەم، سنە ١٣٨٧.

باغەکان پڕ شەوق و زەوقن، هاودەمی یارانە خۆش
فەسڵی گوڵ خۆش بێ لەوێڕا مەی لە گوڵزارانە خۆش

بای بەیان بۆن و بەرامی گیان و دڵمان خۆش دەکا
هەر بەویش بۆنی هەناسە و ڕووی هەوادارانە خۆش

بووکی گوڵ تارای لەسەر ڕوو لانەداوە کۆچ ئەکا
ناڵە کە بولبول! کە ناڵەی دڵ‌بریندارانە خۆش

تەیری شەوخوێن! موژدەبێ چونکێ لە ڕێبازی ئەوین
بۆ دڵی یار ناڵەیی شەوگاری بێدارانە خۆش

من لە دەنگی سوێسنی ئازادە ڕا وا دێتە گوێم
پێم دەڵێ لەو ڕێیەدا هەر کاری سوکبارانە خۆش

کوا لە بازاری جیهاندا خۆشدڵی، بش بێ ئەگەر
دابی ڕەندی و خۆش و بێشی و شوێنی بێعارانە خۆش

تەرکی دنیا کردنە حافز نیشانەی خۆشدڵی
گیانەکەم پێت وانەبێ حاڵی جیهاندارانە خۆش

صحن بستان ذوق بخش و صحبت یاران خوش است
وقتِ گل خوش باد کز وی وقتِ میخواران خوش است

از صبا هر دم مشامِ جانِ ما خوش می‌شود
آری آری طیبِ انفاسِ هواداران خوش است

ناگشوده گل نقاب آهنگِ رحلت ساز کرد
ناله کن بلبل که گلبانگِ دل افکاران خوش است

مرغِ خوشخوان را بشارت باد کاندر راهِ عشق
دوست را با نالهٔ شب‌هایِ بیداران خوش است

نیست در بازارِ عالم خوشدلی ور زان که هست
شیوهٔ رندی و خوش باشیِّ عیّاران خوش است

از زبانِ سوسنِ آزاده‌ام آمد به گوش
کاندر این دیرِ کهن کارِ سبکباران خوش است

حافظا ترکِ جهان گفتن طریق خوشدلیست
تا نپنداری که احوالِ جهانداران خوش است

«حافظ شیرازی، به کوشش: دکتر خلیل خطیب رهبر، ص ٦٢.»