شاعیر: شەهلا نوری
کتێب: شیعرەکان
سەرناو: بەس بوون
لەبارەی شیعر: نووسین: سۆزە

دوور لەناسنامەی ساختە دڵان
دوور لە سوڕانەوەی بیرۆکە
لە ژاوەژاوی ناوچەوان
زایەڵەی نازی دەم بەیان و
غەمزەی چاوی شەوان..
لە سترانبێژی خۆش سەدا
گڕی گەرمی گەرماوەی دڵان
لە ئاپۆڕای جێ تەڕەبار
بێ مێهری هەست فرۆشان
لەبێزاری بێزاربووان
بۆ قەتماغەی دڵەڕاوکێی ئازارەکان
لە دەڵەکی قوڕ بۆ دڕک و
داڵ بۆ گوڵ بۆ گەڵای سەوز و تەڕی چاو پان
دوور لە هەڵبەستەی عیشق و
هەڵپەڕکێی زامەکان
لە ماندن و نەمان
لەداروو نەداری نادیار
لە دڵەڕاوکێی فەلەک و
چاوشارکێێ ئەستێرە چاوگەشەکان
لەخێرابوونی مەستی تێپەڕبوونێ
بۆ نێو کۆڵان
بۆ کولانەوەی دڵی هەستیاران
بۆ خۆشخوان
لەگەرمی ھێڵی ئیستیوای دڵی ئەوان
ڕاوێژێ خۆشە کە قسە دەکا..
دەساوێژی دەستەچیلکە و
دروشمان سا سووتان
بوونە بەس بوون…….
نەمان
بە بۆنەی نەبوونی ئەوان