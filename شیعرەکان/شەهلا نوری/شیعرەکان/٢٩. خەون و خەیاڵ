شاعیر: شەهلا نوری
کتێب: شیعرەکان
سەرناو: خەون و خەیاڵ
لەبارەی شیعر: نووسین: کۆچەر

نازەنین هات و لە دەرگای دڵی دام و، چوو
پەردەی خەڵوەتی خەمخانەمی هەڵدایەوە و، چوو

کونجی تەنیایی مە، بە خەیاڵی شاد کرد
خەوی خورشیدی خستە چاوی یەڵدا و، چوو

دەردی بێ عیشقیمانی دی و نیگەران بوو
ئاگری ئارەزووی لە گیانی بە ئارام بەردا و، چوو

خەرمەنی سووتاوی من، کوا بە کاری ئەو دەهات
کە وەک برووسکە هات و لە باغی وشک و سەوزمانی دا و، چوو

چوو و، بیری لە تۆفانی دیدەم نەکرد
چ دڵێکی هەبوو خودایە کە لە دەریای دا و، چوو

ئاخۆ بیرێ لە دێوانەیی خۆی دەکاتەوە؟
ئەو کە زنجیری لە پای دڵی شەیدا بەست و، چوو

(سایە) ئەو چاوە ڕەشە چی دەگوت بە تۆ کە دوێ
ئەقڵ هاواری کرد و، بەرە و سارا چوو.

غەزەلی خەون و خەیاڵ
امیر هوشنگ ابتهاج (سایە)
وەرگێڕانی لە فارسییەوە شەهلا نوری